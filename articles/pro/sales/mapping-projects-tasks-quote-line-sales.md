---
title: Зіставлення проектів і завдань із позиціями цінової пропозиції на основі продуктів
description: У цьому розділі наведено відомості про зіставлення проектів і завдань з позицією завдання на основі проекту.
author: rumant
manager: Annbe
ms.date: 10/05/2020
ms.topic: article
ms.service: project-operations
ms.reviewer: kfend
ms.author: rumant
ms.openlocfilehash: d714304f408050babae1a6ba74268979e0b6ea4b
ms.sourcegitcommit: fa32b1893286f20271fa4ec4be8fc68bd135f53c
ms.translationtype: HT
ms.contentlocale: uk-UA
ms.lasthandoff: 02/15/2021
ms.locfileid: "5272773"
---
# <a name="map-projects-and-tasks-to-a-project-based-quote-line"></a>Зіставлення проектів і завдань із позиціями цінової пропозиції на основі продуктів

_**Застосовується до:** Project Operations для сценаріїв на основі ресурсів і відсутності запасів, полегшене розгортання: угоди та виставлення рахунків-проформ_

У позиціях цінової пропозиції на основі проекту можна зіставити певні завдання проекту, який уже прив’язано до позиції цінової пропозиції.

Коли ви зіставляєте завдання з позицією цінової пропозиції, зазначені нижче елементи, які ви визначили в цій позиції, буде застосовано до таких завдань:

- Спосіб виставлення рахунків
- Параметри оплатності
- Граничні обмеження
- Клієнти

Наприклад, ви можете мати проект, в якому одна фаза — це фіксована ціна, а всі інші фази — це час і матеріали. У цьому випадку можна прив’язати першу фазу, а також всі її дочірні завдання, до позиції цінової пропозиції для цієї фази за допомогою методу виставлення рахунків із фіксованою ціною. Потім можна прив’язати всі інші фази до позиції цінової пропозиції на основі часу і матеріалів.

## <a name="associate-tasks-to-project-based-quote-lines"></a>Прив’язування завдань до позицій цінової пропозиції на основі проекту

Завдання можна прив’язувати до позицій цінової пропозиції з таких розташувань:

- Сторінка **Проект** > вкладка **Виставлення рахунка за завданнями** (оптимальний)
- Сторінка **Позиція цінової пропозиції** > вкладка **Оплачувані завдання** 

### <a name="from-the-project-page"></a>На сторінці проекту

Сторінка **Проект** надає оптимальні можливості для прив’язування завдань до позицій цінової пропозиції. Цю сторінку можна використовувати для вибору кількох завдань і прив’язування всіх із них, а також їхніх дочірніх завдань, до вибраної позиції цінової пропозиції.

1. На вкладці позиції цінової пропозиції на основі проекту **Загальні** переконайтеся, що поле **Проект** заповнено.
2. У полі **Включені завдання** виберіть **Лише вибрані завдання**.
3. Збережіть цю позицію цінової пропозиції на основі проекту. Під час оновлення форми відображається вкладка **Оплачувані завдання**.
4. На вкладці **Загальні** виберіть посилання на проект в полі **Проект**.
5. На сторінці **Проект** виберіть вкладку **Виставлення рахунка за завданнями**.
6. У другій сітці, яка застосовується до налаштування виставлення рахунків для цього завдання, виберіть одне або кілька завдань, а потім виберіть елемент **Прив’язати позиції цінової пропозиції**.
7. На сторінці діалогового вікна, що відобразиться, виберіть позицію цінової пропозиції, в якій відображатимуться позиції цінової пропозиції на основі проекту в ціновій пропозиції.
8. У полі **Тип виставлення рахунків** укажіть, чи є ці завдання оплачуваними або неоплачуваними.
9. Установіть прапорець, щоб указати, чи має цей зв’язок включати дочірні завдання вибраних завдань. Установлення прапорця прив’яже дочірні завдання вибраних завдань до цієї позиції цінової пропозиції.
10. Натисніть кнопку **OK**, щоб закрити діалогове вікно.

### <a name="from-the-quote-line-page"></a>На сторінці «Позиція цінової пропозиції»

Завдання проекту можна прив’язати до позицій цінової пропозиції на вкладці **Оплачувані завдання** на сторінці **Позиція цінової пропозиції**.

>[!NOTE]
>Оптимальне місце для прив’язування завдань проекту до позицій цінової пропозиції — вкладка **Виставлення рахунка за завданнями** на сторінці **Проект**. Якщо ви прив’язуєте завдання з вкладки **Оплачувані завдання** на сторінці **Позиція цінової пропозиції**, ви повинні вручну прив’язати кожен проект.

1. На вкладці позиції цінової пропозиції на основі проекту **Загальні** переконайтеся, що в полі **Проект** вибрано проект.
2. У полі **Включені завдання** виберіть **Лише вибрані завдання**.
3. Збережіть цю позицію цінової пропозиції на основі проекту. Під час оновлення форми відображається вкладка **Оплачувані завдання**.
4. На вкладці **Оплачувані завдання** виберіть елемент **Додати завдання позиції цінової пропозиції**.
5. На сторінці **Завдання позиції цінової пропозиції** в полі **Завдання** виберіть завдання, а у полі **Тип виставлення рахунків** виберіть **Зберегти**. 
6. Закрийте сторінку. Вибране завдання тепер прив’язано до позиції цінової пропозиції.

## <a name="disassociate-tasks-from-projectbased-quote-lines"></a>Скасування прив’язування завдань до позицій цінової пропозиції на основі проекту

### <a name="from-the-project-page"></a>На сторінці проекту

Цей метод надає найбільш оптимальні можливості для скасування прив’язування завдань до позицій цінової пропозиції. Ви можете вибрати кілька завдань і скасувати прив’язування всіх із них, а також їхніх дочірніх завдань, з вибраної позиції цінової пропозиції.

1. На вкладці позиції цінової пропозиції на основі проекту **Загальні** в полі **Проект** виберіть посилання на проект.
2. На сторінці **Проект** виберіть вкладку **Виставлення рахунка за завданнями**.
3. У другій сітці, яка застосовується до налаштування виставлення рахунків для цього завдання, виберіть одне або кілька завдань, а потім виберіть елемент **Скасувати прив’язування позицій цінової пропозиції**.
4. На сторінці діалогового вікна, що відобразиться, виберіть позицію цінової пропозиції.
5. Установіть прапорець, щоб указати, чи потрібно цей зв’язок також видалити з дочірніх завдань вибраних завдань. Установлення прапорця також скасує при’язування дочірніх завдань вибраних завдань до позиції цінової пропозиції.
6. Виберіть **ОК**. Попереджувальне повідомлення повідомить вас про те, що в разі видалення цього зв’язку всі фактичні дані, записані в завданні, може бути скасовано. 
7. Натисніть кнопку **ОК**, щоб продовжити та видалити зв’язок між завданням і позицією цінової пропозиції на основі проекту.

### <a name="from-the-quote-line-page"></a>На сторінці «Позиція цінової пропозиції»

Скасувати прив’язування завдань проекту до позицій цінової пропозиції також можна на вкладці **Оплачувані завдання** на сторінці **Позиція цінової пропозиції**.

1. На вкладці **Оплачувані завдання** виберіть елемент **Видалити завдання позиції цінової пропозиції**.
2. Виберіть **ОК**. Попереджувальне повідомлення повідомить вас про те, що в разі видалення цього зв’язку всі фактичні дані, записані в завданні, може бути скасовано. 
3. Натисніть кнопку **ОК**, щоб продовжити та видалити зв’язок між завданням і позицією цінової пропозиції на основі проекту.

>[!NOTE]
> Ця процедура не призводить до видалення завдання з проекту. Це призведе до видалення лише прив’язування завдання до позиції цінової пропозиції на основі проекту.


[!INCLUDE[footer-include](../../includes/footer-banner.md)]