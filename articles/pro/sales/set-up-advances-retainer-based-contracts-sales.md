---
title: Сервісні договори на основі авансових платежів і платежів на основі абонентського внеску
description: У цьому розділі наведено відомості про моделі сервісних договорів на основі абонентського внеску і аванси в Project Operations.
author: rumant
manager: Annbe
ms.date: 10/20/2020
ms.topic: article
ms.service: project-operations
ms.reviewer: kfend
ms.author: rumant
ms.openlocfilehash: 1aee64bf683b7d8d0bcde284f2d5d484e689c4d2
ms.sourcegitcommit: 250270409412ba4cad95fbd4c345a80d3d2b3e53
ms.translationtype: HT
ms.contentlocale: uk-UA
ms.lasthandoff: 11/21/2020
ms.locfileid: "4596127"
---
# <a name="advances-and-retainer-based-contracts"></a>Сервісні договори на основі авансових платежів і платежів на основі абонентського внеску


_**Застосовується до:** Project Operations для сценаріїв на основі ресурсів і відсутності запасів, полегшене розгортання: угоди та виставлення рахунків-проформ_

Dynamics 365 Project Operations підтримує сервісні договори на основі абонентських внесків. Сервісний договір на основі абонентського внеску – це визначена на основі переговорів серія рівних платежів, щодо яких клієнту виставлятимуться рахунки впродовж строку проекту. Цей тип сервісного договору зазвичай використовується за моделями виставлення рахунків за час і матеріали або виставлення рахунків на основі обсягів споживання, якщо необхідно надати клієнту передбачуваний рахунок і графік платежів. Фактичні дані про дохід, нарахований у кожному періоді, узгоджуються з платою, отриманою від клієнта станом на початок періоду. Згідно з концепцією моделі виставлення рахунків за час і матеріали, значення доходу, нарахованого в кожному періоді, можуть варіюватися залежно від понесених витрат. Якщо нарахований дохід перевищує суму, отриману на початку періоду, компанія з реалізації проекту може виконати наведене далі.

- Виставити рахунок клієнту лише за суму перевищення 
- Відстрочити узгодження доходу на наступний період виставлення рахунків і виставити один кінцевий рахунок у кінці проекту по відношенню до будь-якого не узгодженого доходу.

Основна відмінність моделі сервісних договорів на основі абонентського внеску і моделі договору з фіксованою ціною в Project Operations полягає в тому, що у випадку моделі договору з фіксованою ціною сума рахунку не пов’язана з понесеними витратами та не залежить від них. Виставлення рахунків здійснюється за етапами виконання проекту, який узгоджується з витратами, понесеними за цей період. За договором на основі абонентського внеску сума доходу, на яку є можливість виставити рахунок, ґрунтується на методі виставлення рахунків за сервісною роботою за договором. Коли рахунки виставляються за час і матеріали, дохід, що підлягає виставленню рахунків, пов’язується з витратами, понесеними протягом будь-якого окремо взятого періоду, й може відрізнятися в різних періодах. Однак рахунок клієнту виставляється за сумою періодичного абонентського внеску. Для узгодження доходу, відображеного протягом періоду, з сумою, на яку клієнту виставлено рахунок станом на початок періоду, система використовує інший рахунок, який виставляється в кінці періоду.

На відміну від типової моделі виставлення рахунків за час і матеріали, перевага цього методу полягає в тому, що витрати клієнта стають прогнозованими в розкладі абонентських внесків. Організація – виконавець проекту також має певний допуск на ризики, пов’язані з відшкодуванням витрат, понесених у результаті збільшення області застосування проекту, чого у випадку моделі договору з фіксованою ціною реалізувати не можна.

На додаток до розкладу періодичних авансових платежів Project Operations може фіксувати одноразовий авансовий платіж клієнта й узгоджувати його з різними компонентами вартості проекту.

Використовувати абонентський внесок у Project Operations не можна, доки за ним не буде виставлено рахунок клієнту. Це позначається в зазначених нижче полях у вкладеній сітці, де фіксуються авансові платежі та абонентські внески.

| Поле | Опис | Вплив на наступні етапи |
| --- | --- | --- |
| Доступна сума | Доступна для використання сума в записі абонентського внеску або авансового платежу. | До виставлення рахунку за авансовим платежем або абонентським внеском, їх не можна використовувати. Це означає, що доступна сума дорівнюватиме нулю. |
| Використана сума | Вже використана сума абонентського внеску або авансового платежу. | Суму абонентського внеску або авансового платежу можна частково узгодити в рахунку з фактичними витратами, певна частина яких буде позначена як вже використана або спожита. Решта суми абонентського внеску або авансового платежу доступна для узгодження з фактичними витратами в майбутньому рахунку. |
