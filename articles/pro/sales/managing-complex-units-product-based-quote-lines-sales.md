---
title: Керування складними одиницями вимірювання (наприклад, для кожного користувача, на місяць) для позицій на основі продуктів у ціновій пропозиції
description: У цьому розділі наведено відомості про керування складними одиницями вимірювання для позицій цінових пропозицій на основі продуктів.
author: rumant
manager: Annbe
ms.date: 10/06/2020
ms.topic: article
ms.service: dynamics-365-customerservice
ms.reviewer: kfend
ms.author: rumant
ms.openlocfilehash: 741230e69302138cce8f7379f520f7178e1c80af
ms.sourcegitcommit: fd8ea1779db2bb39a428f459ae3293c4fd785572
ms.translationtype: HT
ms.contentlocale: uk-UA
ms.lasthandoff: 10/06/2020
ms.locfileid: "3965916"
---
# <a name="managing-complex-units-such-as-per-user-per-month-for-product-based-quote-lines"></a>Керування складними одиницями вимірювання (наприклад, для кожного користувача, на місяць) для позицій на основі продуктів у ціновій пропозиції

_**Застосовується до:** розгортання Lite: від угоди до рахунків-проформ_

У Dynamics 365 Project Operations використовуються кількісні фактори для підтримки збуту продуктів на основі передплати. Для продуктів на основі передплати кількість у ціновій пропозиції або проектній угоді виражається як кількість місяців користування.

Зазвичай ціна на передплачений програмний продукт зберігається в каталозі як ціна за користувача на місяць. У процесі збуту ціна в позиції цінової пропозиції зазвичай вказується як ціна на користувача, на місяць, про яку було домовлено й на яку отримано знижку від агента збуту ІТ. Кожна угода має різну кількість користувачів і кількість місяців передплати. Кількість, яка використовується для обчислення позиції цінової пропозиції, — це результат кількості користувачів і кількості місяців передплати.

Для підтримки цього виду продажу, Project Operations впровадила концепцію кількісних факторів. Кількість факторів залежить від атрибутів продукту в Dynamics 365. Під час настроювання певних властивостей для продукту програма Project Operations дає змогу позначити підмножину або всі властивості як кількісні фактори.

Project Operations перевіряє, щоб лише числові властивості або властивості продукту, які містять числовий тип даних, позначалися як кількісні фактори. У разі додавання продукту з кількісними факторами до позиції цінової пропозиції поле **Кількість** стає доступним лише для читання. Після введення значень для властивостей продукту, які є кількісними факторами, Project Operations обчислює кількість для рядка цінової пропозиції.

Наприклад, у Dynamics 365 Sales можуть бути перелічені нижче властивості.

- **Кількість користувачів**: кількість користувачів
- **Кількість місяців**: кількість місяців переплати
- **Продукт SKU**

Ви можете позначити властивості **Кількість користувачів** і **Кількість місяців** як кількісні фактори шляхом редагування властивостей позиції продукту.

Щоб створити фактори кількості з властивостей продукту, виконайте зазначені нижче дії.

1. В області переходів ліворуч Project Operations виберіть **Збут** > **Продукти**.
2. Відкрийте продукт, для якого потрібно налаштувати кількісні фактори. Переконайтеся, що для продукту вже налаштовано властивості.
3. На сторінці **Відомості про проект** для продукту виберіть вкладку **Кількісні фактори**.
4. У вкладеній сітці виберіть **+ Нове обчислення за полями**.
5. Введіть ім’я кількісного фактора та виберіть значення властивості, зіставлене з обчисленням за полями.
6. Зберегти та закрити форму. Повторіть ці кроки для всіх властивостей, які необхідно використовувати для обчислення кількості для позиції цінової пропозиції на основі продукту.

Під час створення позиції цінової пропозиції на основі продукту для продукту кількість позиції цінової пропозиції буде заблокована. Кількість буде обчислена як результат значень властивостей, введених для цієї позиції цінової пропозиції.
