---
title: Основні поняття цінової пропозиції проекту
description: У цій темі міститься інформація про використання цінових пропозицій проекту в Project Operations.
author: rumant
manager: Annbe
ms.date: 10/01/2020
ms.topic: article
ms.service: dynamics-365-customerservice
ms.reviewer: kfend
ms.author: rumant
ms.openlocfilehash: 64d2fd9bab9452d71e8cd194fbab70edadf00b93
ms.sourcegitcommit: a2c3cd49a3b667b8b5edaa31788b4b9b1f728d78
ms.translationtype: HT
ms.contentlocale: uk-UA
ms.lasthandoff: 09/28/2020
ms.locfileid: "3896306"
---
# <a name="project-quote-key-concepts"></a>Основні поняття цінової пропозиції проекту

_**Застосовується до:** розгортання Lite: від угоди до рахунків-проформ_


Нижче наведено основні поняття, які необхідно знати, перш ніж почати використовувати цінові пропозиції проектів у Dynamics 365 Project Operations.

## <a name="contracting-unit"></a>Одиниця для договору

Одиниця для договору — це підрозділ або система, яка відповідає за виконання проекту. Ви можете встановлювати вартості ресурсів для кожної одиниці для договору. Коли ви вказуєте вартість ресурсів для ресурсу в одиниці для договору, ви також можете налаштувати різні норми вартості для ресурсів, які мають сплатити кошти цій одиниці для договору, або іншого підрозділу чи системі в межах підприємства. Вони називаються трансфертними цінами, запозиченням ресурсів або обмінними цінами. Під час налаштування вартості запозичених ресурсів з інших підрозділів можна також налаштувати ці норми вартості у валюті відділу, що надає позику.

## <a name="cost-currency"></a>Грошова одиниця вартості

Грошова одиниця вартості в Project Operations — це грошова одиниця, яка використовується у звітах щодо вартості. Ця грошова одиниця походить від грошової одиниці, прив’язаної до поля **Одиниця для договору** у ціновій пропозиції, сервісному договорі та проекті. Витрати можна заносити в журнал у будь-якій грошовій одиниці в проекті. Однак при цьому відбувається конвертація грошових одиниць вартості з одиниць, в яких було внесено витрати, в грошові одиниці вартості проекту.

Оскільки курси обміну валют на платформі CDS можуть бути неактуальними на поточну дату, загальні суми вартості на екрані можуть змінитися з часом, якщо ви оновите курси обміну валют. Однак витрати, записані в базі даних, залишаться незмінними, оскільки суми зберігаються в грошовій одиниці, в якій вони були понесені.

## <a name="sales-currency"></a>Грошова одиниця для збуту

Грошова одиниця для збуту в Project Operations — це грошова одиниця, в якій обліковуються та відображаються заплановані та фактичні суми збуту. Це також грошова одиниця, в якій клієнту виставляються рахунки за угодою. У ціновій пропозиції проекту грошова одиниця збуту береться за замовчуванням із запису клієнта або бізнес-партнера. ЇЇ можна змінити під час створення цінової пропозиції. Після збереження цінової пропозиції грошову одиницю для збуту неможливо змінити. Прайси на основі проекту та продуктів за замовчуванням базуються на грошовій одиниці для збуту цінової пропозиції.

На відміну від витрат, ціни збуту можна записувати лише в грошовій одиниці для збуту.

## <a name="billing-method"></a>Спосіб виставлення рахунків

Проекти зазвичай мають моделі укладання договорів на основі фіксованої ставки та споживання. Це представлено у Project Operations як **Метод виставлення рахунків** і має два значення (час і матеріал, фіксована ціна).

- **Час і матеріал:** це модель укладання договору на основі споживання, за якої кожна понесена витрата покривається відповідним прибутком. Під час оцінки або несення додаткових витрат також збільшується відповідний прогнозований та фактичний збут. Ви можете вказати граничні обмеження в позиціях цінової пропозиції, які мають цей метод виставлення рахунків. Це призведе до обмеження фактичного прибутку. Граничні обмеження не впливають на прогнозований прибуток.
- **Фіксована ціна:** це модель укладання договору на основі фіксованої ставки, яка вказує на те, що значення збуту будуть незалежними від понесених витрат. Вартість збуту фіксована і не змінюється під час оцінки або понесення додаткових витрат.

## <a name="project-price-lists"></a>Проектні прайси

Прайси проекту — це прайси, які використовуються для цін за замовчуванням, а не норми вартості для часу, витрат та інших компонентів, пов’язаних із проектом. Можуть існувати кілька прайсів, і кожен прайс може мати власну дату чинності для кожної цінової пропозиції проекту. Програма Project Operations не підтримує перекриття дат чинності для прайсів проекту.

## <a name="product-price-lists"></a>Прайси продуктів

Прайси продуктів — це прайси, які використовуються для цін за замовчуванням, а не норми вартості для позицій на основі продукту в ціновій пропозиції. Існує лише один прайс на продукт для цінової пропозиції.

## <a name="transaction-classes"></a>Класи транзакцій

Project Operations підтримує чотири типи класів транзакцій:

- Час
- Витрати
- Матеріали
- Оплата

Вартість і ціни збуту можна оцінити та нарахувати за класами транзакцій часу, витрат та матеріалів. Оплата це клас транзакцій лише для доходу.

## <a name="work-entities-and-billing-entities"></a>Сутності роботи та сутності виставлення рахунків

Сутності, що представляють роботу, — це проекти та завдання. Сутності, які представляють виставлення рахунків, — це позиції цінової пропозиції та сервісні роботи за договором. Можна зв’язати різні сутності роботи з параметрами виставлення рахунків, пов’язавши їх із позиціями цінової пропозиції або сервісної роботи за договором.

## <a name="multi-customer-deals"></a>Угоди з кількома клієнтами

Угоди з кількома клієнтами відбуваються, коли існують більше одного клієнта для виставлення рахунку. Загальні приклади:

- **OEM-компанії та їхні партнери:** партнери та торговельні партнери продають продукт з додатковими послугами. Зазвичай це сценарій, коли під час конкретної угоди з клієнтом OEM пропонує профінансувати частину проекту. 

- **Проекти державного сектору:** кілька відділів місцевого самоврядування погоджуються профінансувати проект та їм виставляється рахунок згідно з попередньо узгодженим розподілом. Наприклад, районний відділ освіти та міська або локальна державна установа погоджуються профінансувати будівництво плавального басейну.

## <a name="invoice-schedules"></a>Розклади виставлення рахунків

Розклади виставлення рахунків окремо визначаються для кожної позиції цінової пропозиції і також є необов’язковими. Розклади виставлення рахунків створюються на основі певних дат початку та завершення та частоти виставлення рахунків. Розклади виставлення рахунків використовуються на стадії сервісного договору, якщо налаштовано процес автоматичного створення рахунків. На стадії створення цінової пропозиції розклади є необов’язковими. Після створення розкладів виставлення рахунків на стадії **Цінова пропозиція** вони копіюються до сервісного договору проекту, який створюється, коли цінову пропозицію виграно.

## <a name="changes-from-dynamics-365-sales-quote"></a>Зміни у ціновій пропозиції Dynamics 365 Sales:

Цінові пропозиції Project Operations побудовано на основі цінових пропозицій Dynamics 365 Sales. Проте є кілька важливих відмінностей у функціях, які вам потрібно знати.

- Дії **Перевірити** та **Активувати** не підтримуються.
- Цінові пропозиції Project Operations мають два різних типи позицій. Один тип для проектів, а інший тип для продуктів.
- Цінові пропозиції Project Operations мають власні елементи форми та інтерфейсу, бізнес-правила, бізнес-логіку в компонентах plug-in і клієнтські сценарії, які відрізняють їх від цінових пропозицій Sales.

З цих причин не рекомендовано використовувати цінову пропозицію Sales та цінову пропозицію Project Operations як взаємозамінювані.
