---
title: Керування проектними прайсами у цінових пропозиціях проекту
description: У цьому розділі міститься інформація про роботу із прайсами проектів у цінових пропозиціях. (Sales)
author: rumant
manager: Annbe
ms.date: 10/01/2020
ms.topic: article
ms.service: dynamics-365-customerservice
ms.reviewer: kfend
ms.author: rumant
ms.openlocfilehash: 4013d2e8cc0d2329f824a17484ee6f4a054a390e
ms.sourcegitcommit: 11a61db54119503e82faec5f99c4273e8d1247e5
ms.translationtype: HT
ms.contentlocale: uk-UA
ms.lasthandoff: 10/16/2020
ms.locfileid: "4086639"
---
# <a name="manage-project-price-lists-on-project-quotes-sales"></a>Керування прайсами проектів у цінових пропозиціях проекту (Збут)

_**Застосовується до:** розгортання Lite: від угоди до рахунків-проформ_

Цінові пропозиції проекту призначені для підтримки кількох прайсів, дійсних для різних дат. Завдяки Dynamics 365 Project Operations додається нова зв'язана сутність, яка називається **Проектні прайси**. Ця сутність має відношення 1 до багатьох із ціновою пропозицією проекту.

Проектні прайси використовуються для оцінювання транзакцій часу та витрат у проектах. Якщо цінова пропозиція містить один або кілька прайсів проекту, ці прайси використовуються для оцінювання очікуваних обсягів часу й витрат, а також фактичних показників проекту, пов’язаних із ціновою пропозицією через позицію цінової пропозиції.

У разі відсутності прайсів у ціновій пропозиції проекту відобразиться повідомлення із попередженням. У цьому повідомленні зазначається, що в разі відсутності прайсів проекту очікувана та фактична робота за проектом та витрати не будуть оцінені. Замість цього вони матимуть нульові (0) ціни для значень збуту.

## <a name="associate-or-disassociate-a-project-price-list-on-a-project-quote"></a>Зв'язування прайса проекту із ціновою пропозицією проекту або від’єднання прайса від цінової пропозиції

Щоб створити або вибрати окремий прайс для оцінки роботи та витрат за проектом, виконайте зазначені нижче кроки.

1. У ціновій пропозиції виберіть вкладку **Ціна проекту** та на вкладеній сітці виберіть **+ Додати новий прайс проекту**.
2. На сторінці «Швидке створення» виберіть прайс. У розкривному списку відображаються всі прайси, для яких контекст задано як **Збут** , а грошова одиниця співпадає із грошовою одиницею у ціновій пропозиції.
4. Уведіть опис для пов’язання прайса проекту та виберіть **Зберегти та закрити**.

Тепер прайс пов’язано.

Повторіть цей процес, якщо з ціновою пропозицією проекту потрібно зв'язати кілька прайсів проекту. Створюйте кілька прайсів проекту лише в тому випадку, якщо усі пов’язані прайси актуальні на різні дати.

> [!NOTE]
> Програма Project Operations не підтримує перекриття дат актуальності для прайсів проекту. Якщо для транзакції з певною датою існує кілька прайсів проекту, ціна на для цієї транзакції отримає значення за замовчуванням, тобто, нуль (0).
Щоб видалити пов’язаний прайс, виберіть прайс проекту, а тоді виберіть **Видалити прайс цінової пропозиції**. Прайс буде видалено з прайсів цінової пропозиції для проекту, але сам прайс не видаляється. Буде видалено лише зв'язок із ціновою пропозицією.

## <a name="set-up-default-project-price-lists-on-a-quote"></a>Настройка прайсів проекту за замовчуванням для цінової пропозиції

Прайс проекту може встановлюватись для цінової пропозиції проекту за замовчуванням. Такі налаштування гарантують, що усі цінові пропозиції у вашій організації у відповідний період часу матимуть стандартний прайс при створенні.

### <a name="set-up-organizational-default-for-project-price-lists"></a>Настройка відомостей організації за замовчуванням для прайсів проекту

1. Виберіть **Параметри** > **Загальні** > **Параметри**.
2. На сторінці із переліком **Активних параметрів** знайдіть потрібний запис і двічі клацніть на ньому, щоб відкрити. 
3. На сторінці **Параметри** виберіть вкладку **Прайс**. Відобразиться список прайсів за замовчуванням. Це стандартні прайси вартості та збуту. Якщо тут буде пов’язано прайси для всіх грошових одиниць, які ви використовуєте у збуті, це гарантуватиме, що прайс збуту буде встановлено за замовчуванням для будь-якої цінової пропозиції для клієнта, котрий працює із відповідною грошовою одиницею.

### <a name="set-up-customer-specific-project-price-lists"></a>Настройка спеціальних прайсів проекту для клієнта

Після досягнення основних домовленостей щодо цін із клієнтами ви можете також настроїти спеціальні прайси проекту для клієнта.

Для настройки спеціального прайса для клієнта виконайте зазначені нижче кроки.

1. В області **Збут** виберіть **Клієнти**.
2. У списку активних бізнес-партнерів виберіть та відкрийте запис клієнта, для якого маєте спеціальний прайс.
3. На вкладці **Прайси проекту** ви можете створити новий пов’язаний прайс, щоб отримати прайс, який використовуватиметься лише для цього клієнта.

## <a name="create-custom-pricing-on-a-project-quote"></a>Задавання настроюваного ціноутворення для цінової пропозиції проекту

Якщо ви вже маєте прайси за замовчуванням для організації та стандартні спеціальні прайси для клієнтів, цінові пропозиції проекту автоматично створюватимуться із використанням цих зв’язків прайсів проекту. Проте в деяких випадках може знадобитися створити настроюване ціноутворення для окремої цінової пропозиції проекту. 

1. У розділі **Цінова пропозиція проекту** на вкладці **Прайс проекту** переконайтеся, що у вкладеній сітці не вибрано запис спеціального прайса.
2. Виберіть **Створити настроювані ціни**. Так будуть створені та пов’язані із ціновою пропозицією копії усіх стандартних прайсів, пов’язаних із цією ціновою пропозицією. Наявні зв'язки зі стандартними прайсами буде видалено. Після цього продавець може починати змінювати ціни у цих копіях. Ці змінені ціни застосовуватимуться тільки до цієї цінової пропозиції проекту.
