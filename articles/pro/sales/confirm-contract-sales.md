---
title: Підтвердження проектного сервісного договору
description: У цьому розділі наведено відомості щодо підтвердження сервісних договорів проектів в Project Operations.
author: rumant
manager: Annbe
ms.date: 10/13/2020
ms.topic: article
ms.service: project-operations
ms.reviewer: kfend
ms.author: rumant
ms.openlocfilehash: 24da0887c0266d51bddcbbf8efd6f2644b6d0f4f
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: uk-UA
ms.lasthandoff: 10/28/2020
ms.locfileid: "4128311"
---
# <a name="confirm-a-project-contract"></a>Підтвердження проектного сервісного договору

_**Застосовується до:** Project Operations для сценаріїв на основі ресурсів і відсутності запасів, полегшене розгортання: угоди та виставлення рахунків-проформ_

Сервісний договір у Dynamics 365 Project Operations може бути активним із причиною **Підтверджено** або закритим із причиною **Втрачено**. При підтверджені проектного сервісного договору стан змінюється з **Чернетка** до **Активно**, а причина стану вказується як **Підтверджено**. Активний або закритий сервісний договір не можна редагувати або відкрити повторно. 

### <a name="financial-impact-of-confirming-a-project-contract"></a>Фінансовий вплив підтвердження сервісного договору проекту

Після підтвердження сервісного договору проекту програма повторно обчислює витрати за допомогою повернення попередніх фактичних значень вартості і повторного створення нових фактичних значень вартості. Далі нові фактичні дані вартості обробляються на основі методу виставлення рахунка пов’язаної сервісної роботи за договором проекту. Якщо фактичні дані вартості посилаються на сервісну роботу за договором типу «Час і матеріал», програма автоматично створить відповідні фактичні дані про збут, для яких не виставлено рахунків. Якщо фактичні дані вартості посилаються на сервісну роботу за договором із фіксованою ціною, то програма припиняє повторну обробку фактичних даних витрат.

Граничні значення, настройки сплачуваності та визначення цін і вартості для фактичних даних оцінюються, а потім оновлюються в межах процесу підтвердження.

## <a name="close-a-project-contract-as-lost"></a>Закриття проектного сервісного договору як втраченого

Якщо проектний сервісний договір втрачено, стан сервісного договору змінюється на **Закрито**, а причина стану зазначається як **Втрачено**. Сервісний договір проекту стає доступним лише для читання. Перед виконанням змін відображається діалогове вікно із підтвердженням, оскільки відкрити закритий проектний сервісний договір неможливо.

Якщо сервісний договір проекту, закритий як втрачений, посилається у своїх роботах на певний проект, такий проект також буде позначено як закритий. Усі резервування ресурсів з цього дня й надалі буде скасовано. Будь-які фактичні дані збуту в сервісному договорі проекту, для яких не виставлено рахунку та які не потрапили до жодного рахунка-фактури, будуть скасовані.

> [!NOTE]
> У Dynamics 365 Project Operations закриття проектного сервісного договору як втраченого не вплине на стан пов’язаної потенційної угоди. Потенційна угода залишиться відкритою та її доведеться закрити вручну.
