---
title: Субпідрядні сервісні роботи для категорій витрат
description: У цьому розділі описано, як записувати субпідрядні сервісні роботи для витрат і використовувати поля для запису придбання часу від постачальників.
author: rumant
ms.date: 08/06/2021
ms.topic: article
ms.reviewer: kfend
ms.author: rumant
ms.openlocfilehash: 9e8e7bb66063dab6db1ac8da1753913aee0ef3fc
ms.sourcegitcommit: 80aa1e8070f0cb4992ac408fc05bdffe47cee931
ms.translationtype: HT
ms.contentlocale: uk-UA
ms.lasthandoff: 08/13/2021
ms.locfileid: "7323846"
---
#  <a name="subcontract-lines-for-expense-categories"></a>Субпідрядні сервісні роботи для категорій витрат

[!include [banner](../../includes/dataverse-preview.md)]

_**Застосовується до:** розгортання Lite: від угоди до рахунків-проформ_

Субпідрядний сервісний договір у Dynamics 365 Project Operations може мати позицію для категорій витрат. Субпідрядні сервісні роботи для категорій витрат дають змогу менеджеру проекту купувати категорії послуг або продуктів у постачальників, оплату за які вони можуть стягувати в проекті.

Щоб створити субпідрядну сервісну роботу для категорій витрат у Project Operations, виконайте описані нижче кроки.

1. В області переходів виберіть **Субпідрядні сервісні договори** та відкрийте субпідрядний сервісний договір, з яким ви хочете працювати.
2. На вкладці **Субпідрядні сервісні роботи** виберіть **Створити**, щоб створити нову роботу.
3. На сторінці **Швидке створення** в полі **Клас транзакції** виберіть **Витрати** та введіть або виберіть потрібні відомості поля.

У таблиці нижче наведено відомості про поля на сторінці відомостей **Субпідрядна сервісна робота** та на сторінці **Швидке створення**.

| **Поле** |  **Опис** |
| ----------| ---------------- |
| Унікальне ім'я | Ім’я субпідрядної сервісної роботи. |
| Опис | Стислий опис категорій послуг і продуктів, які придбано за субпідрядною сервісною роботою. |
| Тип позиції | У цьому полі використовується значення за замовчуванням **На основі кількості**.  |
| Спосіб виставлення рахунків | Спосіб виставлення рахунків для субпідрядної сервісної роботи. Залежно від способу виставлення рахунків для субпідрядної сервісної роботи розклад виставлення рахунків на основі проміжних етапів доступний для способу виставлення рахунків за фіксованою ціною.  |
| Клас транзакції | У цьому полі використовується значення за замовчуванням **Час**. Щоб створити субпідрядні сервісні роботи для придбання продуктів, установіть для параметра **Клас транзакції** значення **Витрати**. Це значення поля вказує на те, що субпідрядна сервісна робота використовується для запису придбання категорії продуктів або послуг, які будуть використовуватися для проектів. |
| Категорія транзакції | Виберіть категорію транзакцій. |
| Запитана дата початку | Дата, коли категорії придбання мають бути доступними в постачальника. Запитаний початок використовується для вибору прайса проекту з прайсів проекту, вкладених до субпідрядного сервісного договору. Вартість категорії в субпідрядних сервісних роботах за замовчуванням отримується з цього прайса. |
| Запитана дата завершення | Дата, коли категорії придбання більше не потрібні. Ця дата викликає попередження, коли менеджер проекту зв’язує цю субпідрядну сервісну роботу з певними кошторисними витратами за проектом, датованими після цієї дати. |
| Замовлена кількість | Кількість категорії, яку придбано в постачальника. Коли менеджер проекту перевищує виділену суму з придбаної кількості, відображається попередження.  |
| Група одиниць вимірювання | Це значення поля за замовчуванням отримується на підставі групи одиниць вимірювання за замовчуванням, налаштованої для вибраної категорії. |
| Одиниця вимірювання | Це значення поля за замовчуванням отримується на підставі одиниці вимірювання за замовчуванням, налаштованої для вибраної категорії. Комбінація категорії та одиниці вимірювання використовується для отримання ціни за одиницю за замовчуванням в субпідрядній сервісній роботі. |
| Ціна за одиницю | Значення поля ціни за одиницю за замовчуванням отримується з комбінації категорії та одиниці вимірювання з прайсів категорії, пов’язаних із прайсом проекту, який застосовується для запитаної дати початку субпідрядної сервісної роботи.  |
| Проміжний результат | Це поле лише для читання автоматично розраховується як «кількість х ціна за одиницю», якщо вводяться одночасно значення кількості та одиниці вимірювання. Якщо обидва поля є пустими, ви можете вручну ввести значення в це поле.  |
| Податок із продажу | Введіть суму податку з продажу.  |
| Загальна сума | Загальна сума субпідрядної сервісної роботи включно з податками. Це поле обчислюється як проміжна сума + податок з продажу.  |


[!INCLUDE[footer-include](../../includes/footer-banner.md)]
