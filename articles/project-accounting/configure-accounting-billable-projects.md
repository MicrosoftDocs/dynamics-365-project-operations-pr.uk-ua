---
title: Настроювання бухгалтерського обліку для оплачуваних проектів
description: У цьому розділі наведено відомості про параметри бухгалтерського обліку для оплачуваних проектів.
author: sigitac
manager: Annbe
ms.date: 10/01/2020
ms.topic: article
ms.service: dynamics-365-customerservice
ms.reviewer: kfend
ms.author: sigitac
ms.openlocfilehash: 32031742b1a9580b9ebdbaf6952a998733be5e8f
ms.sourcegitcommit: a2c3cd49a3b667b8b5edaa31788b4b9b1f728d78
ms.translationtype: HT
ms.contentlocale: uk-UA
ms.lasthandoff: 09/28/2020
ms.locfileid: "3896170"
---
# <a name="configure-accounting-for-billable-projects"></a>Настроювання бухгалтерського обліку для оплачуваних проектів

_**Застосовується до:** Project Operations для сценаріїв на основі ресурсів і відсутності запасів, полегшене розгортання: угоди та виставлення рахунків-проформ_

Програма Dynamics 365 Project Operations підтримує різноманітні параметри бухгалтерського обліку для оплачуваних проектів, зокрема часові транзакції, операції із матеріалами та транзакції із фіксованою ціною.

- **Часові та матеріальні транзакції**: при виконанні роботи за такі транзакції виставляються рахунки-фактури залежно від кількості витрачених годин, витрат, товарів або виплат за проектом. Вартість за цими транзакціями може бути зіставлена із доходом для кожної транзакції, а рахунки-фактури виставляються у міру того, як виконується проект. Дохід проекту може також нараховуватись під час виконання транзакції. Під час виставлення рахунка-фактури визначається фактичний дохід і, якщо це потрібно, нараховані доходи скасовуються.
- **Транзакції із фіксованою ціною**: ці транзакції виставляються відповідно до розкладу виставлення рахунків, який визначається у сервісному договорі проекту. Дохід для транзакцій із фіксованою ціною можна визначити під час виставлення рахунку-фактури або обчислювати та публікувати відповідно до методів **Виконання сервісного договору** чи **Відсоток виконання**.

Проект вважається оплачуваним, якщо його пов’язано з одним або кількома сервісними договорами. Сервісний договір проекту визначає, який метод виставлення рахунків та які типи транзакцій дозволено.

Наприклад, компанія «Fabrikam Robotics» виграла проектну угоду з корпорацією «Adatum» на оптимізацію обладнання. Adatum виплатить фіксовану суму $10 000, щоб покрити витрати, понесені при виконанні проекту. Це — метод виставлення рахунків із фіксованою ціною. Рахунки за платежі та час, витрачений на проект, будуть виставлятися у міру використання. Це — метод часу та матеріалів для виставлення рахунків. Усі роботи будуть відстежуватися у єдиному проекті, що має назву «Оптимізація обладнання Adatum».

Учасник робочої групи проекту записує вісім годин роботи над проектом «Оптимізація обладнання Adatum». Після того, як керівник проекту затвердить цей час, система використає метод часу та матеріалів для виставлення рахунків та створить фактичні транзакції, рахунок-фактуру та рахунок. Цю транзакцію не буде внесено до розрахунків прогнозованого доходу із використанням фіксованої ціни.

Інший учасник робочої групи проекту подає витрати на подорожі у сумі $2000,00 доларів США у межах проекту «Оптимізація обладнання Adatum». Після того, як керівник проекту затвердить цей запис, система використає метод виставлення рахунків із фіксованою ціною та створить фактичні транзакції та рахунок для цієї витрати у проекті. Для цієї транзакції рахунок-фактура клієнтові не виставлятиметься. Замість цього клієнти отримуватимуть рахунки-фактури на окремо налаштованих проміжних етапах виставлення рахунків. Ця транзакція щодо витрати, разом із кошторисами витрат, буде враховуватись у розрахунку прогнозованого доходу із використанням фіксованої ціни.

Принципи бухгалтерського обліку для транзакцій проекту визначаються в профілях витрат і доходу проекту. Для кожної транзакції проекту система визначає відповідний профіль витрат і доходу проекту за допомогою налаштованих правил профілю витрат і доходу проекту.

## <a name="define-project-cost-and-revenue-profiles"></a>Визначення профілів витрат і доходу проектів 

Профілі витрат і доходу проектів визначають правила бухгалтерського обліку для транзакцій проекту. Ці профілі налаштовуються в програмі Керування проектами та бухгалтерський облік. 

Виконайте наведені нижче кроки, щоб створити новий профіль витрат і доходу проекту. 

1. Виберіть **Керування проектами та бухгалтерський облік** > **Настройки** > **Публікація** > **Профілі витрат та доходу проектів**. 
2. Виберіть **Створити**, щоб створити новий профіль витрат та доходу.
3. У полі **Ім'я** введіть ім'я та стислий опис профілю.
4. У полі **Метод виставлення рахунків** виберіть **Час і матеріал** або **Фіксована ціна**.
5. Розгорніть вкладку FastTab **Бухгалтерська книга**. У полях на цій вкладці визначаються принципи бухгалтерського обліку, які використовуються при занесенні транзакцій до журналу інтеграції Project Operations та при подальшому виставленні рахунків-фактур за допомогою пропозицій рахунків-фактур для проекту.
6. Виберіть відповідні відомості у зазначених нижче полях на вкладці FastTab **Бухгалтерська книга**.

    - **Публікація витрат — година**:

       - *Без бухгалтерської книги*: витрати для транзакцій часу не будуть опубліковані в бухгалтерській книзі під час публікації журналу інтеграції Project Operations. Тим не менш, бухгалтер може опублікувати витрати пізніше, використовуючи функцію Опублікувати вартість.
       - **Сальдо**: вартість для транзакцій часу буде списана з рахунку бухгалтерської книги типу *WIP — значення вартості* та зарахована на *Рахунок розподілу заробітної плати* в настройках публікації до бухгалтерської книги. Бухгалтер періодично використовуватиме функцію «Опублікувати вартість», щоб перенести ці витрати з сальдового рахунку до прибутково-витратного рахунку.
       - **Прибуток та збиток**: під час публікації журналу інтеграції Project Operations вартість транзакції часу буде списана з рахунку бухгалтерської книги типу *Вартість* та зарахована на *Рахунок розподілу заробітної плати*, визначений на вкладці **Вартість** на сторінці **Настройка публікації бухгалтерської книги** (**Керування проектами та бухгалтерський облік** \> **Настройки** \> **Публікація** \> **Настройки публікації бухгалтерської книги**). Такі настройки найчастіше використовуються для транзакцій з часом та матеріалами.
        - *Ніколи не використовувати бухгалтерську книгу*: вартість для транзакцій часу ніколи не буде опублікована в бухгалтерській книзі.

    - **Публікація вартості — витрати**:

         - **Сальдо**: під час публікації журналу інтеграції Project Operations вартість транзакцій, що стосуються витрат, буде списана з рахунку бухгалтерської книги типу *WIP — значення вартості*, який визначено на вкладці **Вартість** на сторінці **Настройки публікації бухгалтерської книги**, і зарахована до компенсаційного рахунку для відповідного рядка у журналі. Компенсаційні рахунки за замовчуванням для витрат визначаються в розділі **Керування проектами та бухгалтерський облік** > **Настройки** \> **Публікація** \> **Компенсаційні рахунки за замовчуванням для витрат**. Бухгалтер періодично використовуватиме функцію **Опублікувати вартість**, щоб перенести ці витрати з сальдового рахунку до прибутково-витратного рахунку.
        - **Прибуток та збиток**: під час публікації журналу інтеграції Project Operations вартість транзакцій, що стосуються витрат, буде списана з рахунку бухгалтерської книги типу *Вартість*, який визначено на вкладці **Вартість** на сторінці **Настройки публікації бухгалтерської книги**, і зарахована до компенсаційного рахунку для відповідного рядка у журналі. Компенсаційні рахунки за замовчуванням для витрат визначаються в розділі **Керування проектами та бухгалтерський облік** \> **Настройки** \> **Публікація** \> **Компенсаційні рахунки за замовчуванням для витрат**.
       
    - **Під час виставлення рахунків-фактур для рахунку**:

        - **Сальдо**: під час публікації пропозиції рахунка-фактури проекту транзакція для рахунку (проміжний етап виставлення рахунків) буде зарахована на рахунок бухгалтерської книги типу *WIP із рахунками-фактурами — на рахунок*, як це визначено на вкладці **Дохід** на сторінці **Настройки публікації бухгалтерської книги** і списана з сальдового рахунку клієнта.
         - **Прибуток та збиток**: під час публікації пропозиції рахунка-фактури проекту транзакція для рахунку (проміжний етап виставлення рахунків) буде зарахована на рахунок бухгалтерської книги типу *Дохід із рахунками-фактурами — на рахунку*, як це визначено на вкладці **Дохід** на сторінці **Настройки публікації бухгалтерської книги** і списана з сальдового рахунку клієнта. Сальдові рахунки клієнтів визначаються в розділі **Дебіторська заборгованість** \> **Настройки** \> **Профілі публікації для клієнтів**.

   Коли ви визначаєте профілі публікації для методів виставлення рахунків на основі часу та матеріалів, у вас є можливість нараховувати дохід за кожним типом транзакції (година, витрата або плата). Якщо для параметра **Нарахування доходу** встановлено значення **Так**, транзакції у журналі інтеграції Project Operations, за які не виставлено рахунки, будуть записуватись до бухгалтерської книги. Обсяг збуту буде списаний з рахунку **WIP — рахунок обсягу збуту** та внесений на рахунок **Нарахований дохід — обсяг збуту**, який було настроєно на сторінці **Настройки публікації бухгалтерської книги** на вкладці **Дохід**. 
  
  > [!NOTE]
  > Цей параметр, **Нарахований дохід**, доступний лише якщо **Вартість** із відповідним типом транзакції опублікована на прибутково-витратному рахунку.
    
7. Розгорніть вкладку FastTab **Оцінка**. У полях на цій вкладці визначаються параметри обчислення оцінок доходу із фіксованою ціною. Поля на цій вкладці відносяться лише до профілів доходу та витрат проекту, для яких застосовано метод виставлення рахунків **Фіксована ціна**.
8. Виберіть відповідні відомості у зазначених нижче полях на вкладці FastTab **Оцінка**.

    - **Принцип, що використовується для обчислень завершення проекту**.

        - **Завершений сервісний договір**: узгодження витрат і визнання доходу не відбувається до кінця цього проекту. До завершення проекту витрати відображаються у сальдо як WIP.
        - **Відсоток завершення**: нараховані доходи обчислюються та публікуються в бухгалтерській книзі для кожного періоду залежно від відсотка завершення проекту. Існує кілька методів обчислення відсотка завершення. Ці методи можуть залежно від конфігурації працювати автоматично або виконуватися вручну.
        - **Без WIP**: ці параметри використовуються для коротких проектів із фіксованою ціною, коли рахунок-фактура і вартість належать до одного періоду. У цьому випадку значення поля **Виставлення рахунка-фактури для рахунку** на вкладці FastTab **Бухгалтерська книга** автоматично зазначається як **Дохід та збиток**, щоб гарантувати, що дохід буде визнано під час виставлення рахунків-фактур. Процес оцінювання доходу не буде використовуватись для профілю витрат та доходу для цього проекту.

    - **Принцип зіставлення**: це поле визначає, як розрахований обсяг збуту (нарахований дохід) публікуватиметься до бухгалтерської книги.

        - За допомогою принципу **Обсяг збуту** система обчислить обсяг збуту, зіставляючи витрати та дохід, а потім розмістивши їх як єдину суму.
        - Використовуючи принцип **Виробництво та прибуток**, система розділить обсяг збуту на реалізовану вартість та розрахований прибуток. Вони публікуються окремо.

    - **Шаблони вартості**: дають змогу групувати транзакції проекту відповідно до типу транзакції та категорії проекту та визначати правила обчислення відсотків завершенням для створених груп.
    - **Коди періодів**: визначають частоту обчислення оцінок доходу для певного профілю витрат і доходу проекту.
    - **Категорії для оцінки**: використовується для публікації обсягу збуту (нарахованого доходу) у транзакціях Project. Перш за все налаштуйте окрему категорію проекту для типу транзакції **Плата**, а потім установіть прапорець **Оцінити** для цієї категорії проекту. Потім, залежно від вибраного принципу зіставлення, виберіть цю категорію проекту в значенні **Збут** або в полі **Прибуток** в профілі витрат та доходу проекту.

### <a name="sample-configurations-for-project-cost-and-revenue-profiles"></a>Приклади конфігурацій для профілів витрат і доходу проектів

Час і матеріали — без WIP

![Профіль витрат та доходу: Час і матеріали — без WIP](media/time-material-no-wip.png)

Час і матеріали — WIP (дохід)

![Профіль витрат та доходу: Час і матеріали — WIP](media/time-material-with-wip.png)

Фіксована ціна — без WIP

![Профіль витрат та доходу: фіксована ціна — без WIP](media/fixed-price-no-wip.png)

Фіксована ціна — завершений сервісний договір

![Профіль витрат та доходу: фіксована ціна — завершений сервісний договір](media/fixed-price-completed-contract.png)

Фіксована ціна — відсоток завершення

![Профіль витрат та доходу: фіксована ціна — відсоток завершення](media/fixed-price-completed-percentage.png)


## <a name="accounting-event-examples-for-sample-project-cost-and-revenue-profiles"></a>Приклади подій бухгалтерського обліку для зразків профілів витрат і доходу проектів.

| Подія бухгалтерського обліку                  | Час і матеріал — без WIP                       | Час і матеріал — WIP                                                                                           | Фіксована ціна — без WIP                                            | Фіксована ціна — завершений сервісний договір                                                                            | Фіксована ціна — відсоток завершення                             |
|-----------------------------------|--------------------------------------------------|-------------------------------------------------------------------------------------------------------------------|-----------------------------------------------------------------|-------------------------------------------------------------------------------------------------------------|----------------------------------------------------------------|
| Журналювання транзакцій часу    | Списання — вартість <br>Внесення — розподіл заробітної плати          | Списання — вартість <br>Внесення — розподіл заробітної плати <br>Списання — обсяг збуту WIP <br>Внесення — нарахований дохід для обсягу збуту                | Списання — вартість <br>Внесення — розподіл заробітної плати                         | Списання — вартість <br>Внесення — розподіл заробітної плати                                                                    | Списання — вартість <br>Внесення — розподіл заробітної плати                       |
| Журналювання транзакцій витрат | Списання — вартість <br>Внесення — компенсаційний рахунок для витрати | Списання — вартість <br>Внесення — компенсаційний рахунок для витрати <br>Списання — обсяг збуту WIP <br>Внесення — нарахований дохід для обсягу збуту      | Списання — вартість <br>Внесення — компенсаційний рахунок для витрати                 | Списання — вартість<br> Внесення — компенсаційний рахунок для витрати                                                            | Списання — вартість <br>Внесення — компенсаційний рахунок для витрати               |
| Виставлення клієнтові рахунків-фактур                | Списання — сальдо клієнта <br>Внесення — дохід із рахунками-фактурами | Списання — сальдо клієнта <br>Внесення — дохід із рахунками-фактурами <br>Внесення — обсяг збуту WIP Списання — нарахований дохід для обсягу збуту | Списання — сальдо клієнта <br>Внесення — дохід із рахунками-фактурами — на рахунку | Списання — сальдо клієнта <br>Внесення — WIP — виставлено рахунки-фактури на рахунку                                                  | Списання — сальдо клієнта <br>Внесення — WIP — виставлено рахунки-фактури на рахунку    |
| Публікація прогнозованого доходу             | Незастосовно                                   | Незастосовно                                                                                                    | Незастосовно                                                  | Списання — значення вартості WIP <br>Внесення — вартість                                                                         | Списання — WIP — обсяг збуту <br>Внесення — нарахований дохід для обсягу збуту |
| Усунути                         | Незастосовно                                   | Незастосовно                                                                                                    | Незастосовно                                                  | Внесення — значення вартості WIP <br>Списання — вартість <br>Внесення — нарахований дохід — обсяг збуту <br>Списання — WIP із рахунками-фактурами на рахунку | Списання — WIP — виставлено рахунки-фактури на рахунку <br>Внесення — обсяг збуту WIP     |

## <a name="configure-project-cost-and-revenue-profile-rules"></a>Налаштування правил профілів витрат і доходу проектів

Правила витрат і доходу проектів визначають профіль витрат і доходу проекту, який повинен використовуватись під час обробки будь-яких оплачуваних транзакцій проекту. Визначте правила, вибравши **Керування проектами і бухгалтерський облік** \> **Настройки** \> **Публікація** \> **Правила профілів витрат та прибутку проектів**.

Правила можуть бути визначені сервісним договором проекту, групою проекту або певним проектом. Система завжди вибиратиме правило із найвищою деталізацією.
