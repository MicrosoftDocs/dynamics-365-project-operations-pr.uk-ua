---
title: Огляд затверджень
description: У цьому розділі міститься інформація про роботу із затвердженнями в Project Operations.
author: stsporen
manager: Annbe
ms.date: 10/05/2020
ms.topic: article
ms.service: dynamics-365-customerservice
ms.reviewer: kfend
ms.author: stsporen
ms.openlocfilehash: 37994422e9146765076fdbb77f5c763b4f1d0802
ms.sourcegitcommit: 11a61db54119503e82faec5f99c4273e8d1247e5
ms.translationtype: HT
ms.contentlocale: uk-UA
ms.lasthandoff: 10/16/2020
ms.locfileid: "4086576"
---
# <a name="approvals-overview"></a>Огляд затверджень

_**Застосовується до:** Project Operations для сценаріїв на основі ресурсів і відсутності запасів, полегшене розгортання: угоди та виставлення рахунків-проформ_

Надсилання часу і витрат рухаються відповідно до робочого циклу затвердження. Після затвердження записів транзакції записуються у вигляді фактичних даних або час резервується у розкладі.

## <a name="approvals-workflow"></a>Робочий цикл затверджень
Під час створення та надсилання запису часу або витрат створюється запис затвердження. Затверджувач проекту або ваш керівник переглядає та затверджує ваш запис. Якщо запис стосується проекту, після його затвердження буде створено фактичні дані. Це дасть змогу відстежувати вартість та виставлення рахунків. 

## <a name="approve-an-entry"></a>Затвердження запису
Форма **Затвердження** дає змогу переключатися між різними поданнями, щоб можна було переглядати різні типи затверджень.
  
1. Перейдіть до форми **Затвердження** і виберіть **Витрати** , **Час** або **Відкликання**.
2. Перегляньте кожне затвердження та виберіть, які саме потрібно затвердити.
3. Виберіть **Затвердити** , щоб затвердити вибрані записи.
Система обробить ці записи і створить фактичні дані або резервування.

## <a name="reject-an-entry"></a>Відхилення запису
Якщо ви затверджувач проекту, вам, можливо, доведеться повертати записи користувачам для виправлення.
  
1. Перейдіть до форми **Затвердження** і виберіть запис, який потрібно відхилити. 
2. Виберіть **Відхилити**.
3. Необов'язково — додайте коментар у діалоговому вікні **Коментарі щодо відхилення** , щоб повідомити користувачу, чому запис було відхилено.
4. Виберіть **ОК**. Запис буде повернуто користувачу.
  
## <a name="recall-entries"></a>Відкликання записів
У певний момент, можливо, потрібно буде відкликати надісланий запис. Якщо запис не було затверджено, його буде повернуто негайно. Однак затверджені записи можуть мати суттєвий вплив. Затверджувач проекту зобов'язаний затвердити відкликання, щоб транзакцію було скасовано у фактичних даних.

## <a name="specify-project-approvers"></a>Зазначення затверджувачів проекту
До складу робочої групи будь-якого проекту входить певна кількість учасників. Ви можете вказати, хто з учасників робочої групи буде також затверджувачами проекту.

1. Відкрийте форму **Проекти** та відкрийте ваш проект у списку.
2. На вкладці **Робоча група** виберіть учасника робочої групи, який буде ще й затверджувачем проекту, а потім натисніть кнопку **Редагувати**.
3. Установіть у полі **Затверджувач проекту** значення **Так**.
4. Виберіть **Зберегти**.
5. Повторіть кроки 2—4, щоб додати більше затверджувачів проекту.

## <a name="configure-the-users-manager"></a>Налаштування керівника користувача

1. Виберіть **Настройки** > **Безпека** > **Користувачі**.
2. Виберіть користувача, якому потрібно призначити керівника, а тоді в області **Відомості про організацію** виберіть керівника зі списку. 
3. Виберіть **Зберегти**.


