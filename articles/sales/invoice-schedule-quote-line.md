---
title: Розклади виставлення рахунків-фактур за позиціями цінової пропозиції на основі проекту
description: У цьому розділі наведено відомості про створення розкладів виставлення рахунків-фактур та проміжних етапів для позицій цінових пропозицій.
author: rumant
manager: Annbe
ms.date: 10/01/2020
ms.topic: article
ms.service: project-operations
ms.reviewer: kfend
ms.author: rumant
ms.openlocfilehash: 2b69742915fe79ee59e7fdcf317000cea79c5929
ms.sourcegitcommit: f6f86e80dfef15a7b5f9174b55dddf410522f7c8
ms.translationtype: HT
ms.contentlocale: uk-UA
ms.lasthandoff: 10/31/2020
ms.locfileid: "4180847"
---
# <a name="invoice-schedules-on-project-based-quote-lines"></a>Розклади виставлення рахунків-фактур за позиціями цінової пропозиції на основі проекту

_**Застосовується до:** Project Operations для сценаріїв на основі ресурсів і відсутності запасів, полегшене розгортання: угоди та виставлення рахунків-проформ_

За допомогою цінової пропозиції на основі проекту можна відобразити розклад рахунка-фактури. Це не є обов'язковим на етапі цінової пропозиції, оскільки програма не підтримує виставлення рахунка-фактури для проекту, якщо той прив'язаний до позиції цінової пропозиції. Виставлення рахунка-фактури дозволяється лише після того, як цінову пропозицію буде виграно. Єдиним впливом створення розкладу виставлення рахунків-фактур на етапі цінової пропозиції на подальші етапи буде те, що цей розклад переноситься до сервісної роботи за договором на основі проекту. Якщо ви не створите розклад виставлення рахунків-фактур на етапі цінової пропозиції, ви зможете це зробити для сервісної роботи за договором на основі проекту.

Загалом, метою розкладів виставлення рахунків-фактур є автоматичне створення чернеток рахунків-фактур для сервісних робіт за договором на основі проекту. 

## <a name="create-a-time-and-material-invoice-schedule-for-a-project-based-quote-line"></a>Створення розкладів для виставлення рахунків-фактур стосовно часу та матеріалу для позиції цінової пропозиції на основі проекту

Коли метод виставлення рахунка для позиції цінової пропозиції на основі проекту — Час та матеріал, система створює розклад виставлення рахунків-фактур на основі дат. Щоб автоматично створити розклад виставлення рахунків-фактур на основі дат, виконайте зазначені нижче кроки.

1. Виберіть **Параметри** > **Частоти виставлення рахунків-фактур** і настройте частоту для рахунка-фактури.
2. На сторінці **Цінові пропозиції** відкрийте цінову пропозицію проекту та на вкладці **Зведення** задайте запитану дату доставки.
3. Відкрийте позицію цінової пропозиції із часом та матеріалом, для якої слід створити розклад виставлення рахунків-фактур. 
4. На вкладці **Розклад виставлення рахунків-фактур** виберіть значення в полях **Початок виставлення рахунків** та **Частота виставлення рахунка-фактури**. 
5. У вкладеній сітці виберіть **Створити розклад виставлення рахунків-фактур**.
6. Програма створює розклад виставлення рахунків-фактур із полями **Дата виставлення рахунка**, **Дата переривання транзакції** та **Стан виконання**, заповненими, як зазначено нижче.

    - **Дата виставлення рахунка** задається як дата, продиктована частотою виставлення рахунка-фактури.
    - **Дата переривання транзакцій** встановлюється на день перед **Датою виставлення рахунка**.
    - **Стан виконання** автоматично встановлюється як **Не виконувався**. Коли виконується завдання автоматичного створення рахунка-фактури для певної дати виставлення рахунка-фактури, воно змінює значення цього поля на **Виконано успішно** або **Не вдалося виконати**.

## <a name="create-a-fixed-price-invoice-schedule-for-a-project-based-quote-line"></a>Створення розкладів для виставлення рахунків-фактур із фіксованою ціною для позиції цінової пропозиції на основі проекту

Коли позиція цінової пропозиції на основі проекту має **Фіксований** метод виставлення рахунків, система створює розклад виставлення рахунків-фактур на основі проміжних етапів. Виконайте наведені нижче кроки, щоб автоматично створити цей розклад для фіксованого набору проміжних етапів, які рівномірно розподілені в межах календарного періоду.

1. Виберіть **Параметри** > **Частоти виставлення рахунків-фактур** і настройте частоту для рахунка-фактури.
2. На сторінці **Цінові пропозиції** відкрийте цінову пропозицію проекту та на вкладці **Зведення** задайте запитану дату доставки.
3. Відкрийте позицію цінової пропозиції з фіксованою ціною, для якої потрібно створити розклад на основі проміжних етапів. 
4. На вкладці **Розклад виставлення рахунків-фактур** виберіть значення в полях **Початок виставлення рахунків** та **Частота виставлення рахунка-фактури**. 
5. У вкладеній сітці виберіть **Створити періодичні проміжні етапи**.
6. Програма створює розклад виставлення рахунків-фактур із іменем проміжного етапу, датою та сумою.

    - Ім’я проміжного етапу задається як дата, продиктована частотою виставлення рахунка-фактури.
    - Дата проміжного етапу задається як дата, продиктована частотою виставлення рахунка-фактури.
    - Сума проміжного етапу обчислюється шляхом ділення суми цінової пропозиції для позиції цінової пропозиції на основі проекту на кількість етапів, котра продиктована частотою, початком виставлення рахунків і запитаними датами доставки.
    - Якщо позиція цінової пропозиції також має прогнозовану суму податку, це значення рівномірно ділиться між усіма проміжними етапами під час створення цих періодичних етапів.

### <a name="manually-create-milestones"></a>Створення періодичних проміжних етапів вручну

Проміжні етапи для фіксованих цін можна також створювати вручну, якщо розподіл не відбувається періодично. Для створення проміжного етапу вручну виконайте зазначені дії.

Відкрийте позицію цінової пропозиції з фіксованою ціною, де потрібно створити проміжний етап. На вкладці **Розклад виставлення рахунків** виберіть **+ Створити новий етап рядка цінової пропозиції**, потім введіть потрібну інформацію на основі наведеної далі таблиці.

| **Поле** | **Розташування** | **Опис** | **Вплив на наступні етапи** |
| --- | --- | --- | --- |
| Ім’я проміжного етапу | Швидке створення | Ім’я проміжного етапу. | Воно буде також використовуватись для проміжного етапу сервісної роботи за договором та рахунка-фактури |
| Проектне завдання | Швидке створення | Якщо проміжний етап прив’язаний до завдання проекту, можна скористатися цим зв’язком, щоб додати настроювану логіку для встановлення стану завдання. | У програмі такий зв’язок не створить буде жодних наслідків для наступних етапів. |
| Дата проміжного етапу | Швидке створення | Установіть дату, коли процес автоматичного створення рахунка має перевірити статус цього проміжного етапу та розглянути доцільність виставлення рахунка-фактури. | Вона буде також використовуватись для проміжного етапу сервісної роботи за договором та рахунка-фактури. |
| Стан рахунка | Швидке створення | Під час створення проміжного етапу цей стан завжди буде **Не готово для виставлення рахунка**. | Вона буде також використовуватись для проміжного етапу сервісної роботи за договором та рахунка-фактури. |
| Сума позиції | Швидке створення | Сума або значення проміжного етапу, яке буде внесено до рахунка-фактури для клієнта. | Вона буде також використовуватись для проміжного етапу сервісної роботи за договором та рахунка-фактури. |
| Податок | Швидке створення | Сума податку, яка буде застосовуватися до проміжного етапу. | Вона буде також використовуватись для проміжного етапу сервісної роботи за договором та рахунка-фактури. |


[!INCLUDE[footer-include](../includes/footer-banner.md)]