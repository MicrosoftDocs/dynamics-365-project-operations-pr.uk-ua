---
title: Кошторис витрат
description: У цьому розділі наведено відомості щодо визначення або оцінки витрат, пов’язаних із проектом.
author: ruhercul
manager: Annbe
ms.date: 10/01/2020
ms.topic: article
ms.service: project-operations
ms.reviewer: kfend
ms.author: ruhercul
ms.openlocfilehash: 3f0429366c69346113003355679c055cd2c74ca3
ms.sourcegitcommit: fa32b1893286f20271fa4ec4be8fc68bd135f53c
ms.translationtype: HT
ms.contentlocale: uk-UA
ms.lasthandoff: 02/15/2021
ms.locfileid: "5287083"
---
# <a name="expense-estimates"></a>Кошторис витрат
_**Застосовується до:** Project Operations для сценаріїв на основі ресурсів і відсутності запасів, полегшене розгортання: угоди та виставлення рахунків-проформ_

Програма Dynamics 365 Project Operations разом зі складанням оцінок на основі ресурсів дозволяє керівникам проектів визначати проектні витрати за кожним проектом. Кожен елемент витрати можна зв'язати з певним завданням проекту або категорією витрат. Категорії витрат зазвичай визначаються на рівні організації. Ціни для кожної категорії витрат зазвичай визначаються відповідно до наведеної нижче ієрархії.

- Організація
- Клієнт
- Цінова пропозиція/сервісний договір

Виконайте наведені нижче кроки, щоб переглянути, додати або видалити витрату проекту.

1. Виберіть **Проекти**, а тоді виберіть проект, із яким потрібно працювати.
2. Перейдіть на вкладку **Оцінки проекту** та перегляньте список витрат проекту.
3. Виберіть **Нова витрата**, щоб додати витрату. Або ж виберіть витрату, яку потрібно видалити, а потім виберіть **Видалити витрату**.

Для кожного елемента позиції витрати визначено зазначені нижче атрибути.

- **Категорія**: загальне групування, що використовується для опису усіх витрат, які виникли за проектом.
- **Дата початку**: дата, коли за прогнозом витрату буде здійснено.
- **Кількість**: очікувана кількість елементів витрат для певної категорії.
- **Вартість за одиницю**: ціна за одиницю, що використовується для розрахунку вартості витрати.
- **Ціна збуту за одиницю**: ціна за одиницю, що використовується для розрахунку ціни збуту витрати.



[!INCLUDE[footer-include](../includes/footer-banner.md)]