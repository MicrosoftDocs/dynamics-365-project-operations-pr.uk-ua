---
title: Учасники робочої групи проекту
description: У цьому розділі наведено відомості про роботу з відомостями про учасників робочої групи, атрибути та планування проекту.
author: ruhercul
manager: Annbe
ms.date: 10/01/2020
ms.topic: article
ms.service: dynamics-365-customerservice
ms.reviewer: kfend
ms.author: ruhercul
ms.openlocfilehash: f4941803c657fab55ee2702d9f58d6e333592889
ms.sourcegitcommit: 56c42d7f5995a674426a1c2a81bae897dceb391c
ms.translationtype: HT
ms.contentlocale: uk-UA
ms.lasthandoff: 10/01/2020
ms.locfileid: "3908713"
---
# <a name="project-team-members"></a>Учасники робочої групи проекту

_**Застосовується до:** Project Operations для сценаріїв на основі ресурсів і відсутності запасів, полегшене розгортання: угоди та виставлення рахунків-проформ_

Учасники робочої групи проекту є учасниками проекту, які виконують роботу над проектом. Метою сітки учасників робочої групи є надання списку іменованих ресурсів, які відповідатимуть за взаємодію, а також загальних учасників робочої групи, які є покажчиками ресурсів і будуть заповнені пізніше.

За допомогою сітки учасників робочої групи керівник проекту та інші учасники проекту мають можливість переглянути учасників, які працюють над даним проектом. Вони також можуть переглянути зведення про резервування, запланований обсяг робіт та призначення окремих ресурсів. Сітка учасників робочої групи дозволяє керівникам проектів визначати вимоги до ресурсів для загальних учасників робочих груп, а також керувати резервуваннями наявних учасників робочої групи.

У наведеній нижче таблиці перелічені основні атрибути учасника робочої групи проекту.

| Назва поля          | Опис                                                                                                                                                                  |
|--------------------------|-----------------------------------------------------------------------------------------------------------------------------------------------------------------------------------|
| Спосіб виділення        | Спосіб виділення використовується для резервування ресурсів у проекті.                                                                         |
| Тип виставлення рахунків             | Указує, чи класифікується учасник робочої групи як оплачуваний.                                                                                                                                       |
| Планований ресурс        | Вибраний планований ресурс, який замінить універсальний ресурс.                                                                                                                   |
| Стан видалення            | Стан видалення учасника робочої групи дає змогу відстежувати, чи надіслано до PSS запит на видалення та чи успішно PSS повертає відповідь протягом очікуваного проміжку часу. |
| Загальний обсяг роботи (год.)     | Сума обсягу робіт учасника робочої групи за його призначеннями.                                                                                                                         |
| Обсяг завершеної роботи (год.) | Відстеження обсягу робіт, виконаного учасником робочої групи за його призначеннями.                                                                                           |
| Залишковий обсяг роботи (год.) | Відстеження обсягу робіт, ще не виконаного учасником робочої групи за його призначеннями.                                                                                    |
| Завершення                   | Дата завершення участі ресурсу в робочій групі.                                                                                                                                            |
| Остаточно зарезервовано годин        | Остаточно зарезервовані години члена робочої групи.                                                                                                                                                                |
| Ім’я позиції            | Ім’я, яке використовується для ідентифікації універсального ресурсу.                                                                                                                                   |
| Одиниця ресурсів          | Організаційна одиниця ресурсу, який виконує роботу.                                                                                                                      |
| Затверджувач проекту         | Укажіть, чи може учасник робочої групи затверджувати час і витрати.                                                                                                                     |
| Потрібний час (год.)           | Необхідний час для учасника робочої групи в годинах за вимогами до учасника робочої групи.                                                                                                                       |
| Роль                     | Роль, яку виконує учасник робочої групи в цій робочій групі.                                                                                                                                |
| Опис позиції     | Введіть опис ролі для цього учасника робочої групи.                                                                                                                             |
| Попередньо зарезервовано годин        | Попередньо зарезервовані години члена робочої групи.                                                                                                                                                                 |
| На початку                    | Дата початку участі ресурсу в робочій групі.                                                                                                                                          |

З сітки учасників робочої групи можна виконати зазначені нижче дії.

- **Зарезервувати**: для організацій, які використовують методологію гібридного резервування, дія резервування дає змогу користувачам зарезервувати іменований ресурс на основі обов’язкових вимог, створених із загального учасника робочої групи
- **Створити вимогу**: ця дія створює вимогу.
- **Вказати шаблон**: дає змогу керівникам проектів налаштовувати контури вимог до ресурсів на детальному рівні. Керівники проекту можуть налаштувати шаблон для конкретних потреб проекту в екземплярах, в яких розподіл за замовчуванням не відповідає потребам.
- **Надіслати запит**: для організацій, які використовують методологію центрального резервування.
- **Редагувати**: атрибути учасників робочої групи можна редагувати, зокрема організаційну одиницю, роль і назву посади.
- **Підтримання резервувань**: коли потрібно оновити резервування ресурсів, підтримання резервувань дозволяє керівнику проекту налаштувати зазначені нижче параметри.

    - На початку
    - В кінці
    - Розподіл загального обсягу роботи

- **Створити**: крім додавання ресурсів безпосередньо з розкладів, керівники проектів можуть додавати нових іменованих або загальних учасників робочої групи із сітки учасників робочої групи.
- **Видалити**: вибравши одного або кілька учасників робочої групи, керівник проекту може видалити ресурси, які більше не будуть брати участь у проекті. Видалення учасників робочої групи також призведе до видалення всіх пов’язаних призначень ресурсів і скасування всіх наявних резервувань.
