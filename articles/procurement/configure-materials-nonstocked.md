---
title: Налаштування нескладських матеріалів та непідтверджених рахунків постачальника
description: У цьому розділі описано, як увімкнути нескладські матеріали та непідтверджені рахунки постачальника.
author: sigitac
manager: tfehr
ms.date: 04/12/2021
ms.topic: article
ms.prod: ''
ms.service: project-operations
ms.reviewer: kfend
ms.author: sigitac
ms.openlocfilehash: a84245a246f49ab69466aba0fec332f0489eec6c
ms.sourcegitcommit: 7468d668c48c1d87934aab9a034decd51e56dec6
ms.translationtype: HT
ms.contentlocale: uk-UA
ms.lasthandoff: 04/13/2021
ms.locfileid: "5880697"
---
# <a name="configure-non-stocked-materials-and-pending-vendor-invoices"></a>Налаштування нескладських матеріалів та непідтверджених рахунків постачальника

_**Застосовується до:** Project Operations для сценаріїв на основі ресурсів і відсутності запасів_

## <a name="minimum-version-requirement"></a>Мінімальна необхідна версія

Використання нескладських матеріалів та непідтверджених рахунків постачальника для сценаріїв Dynamics 365 Project Operations на основі ресурсів та відсутності запасів потребує наступних версій:

Рішення Dynamics 365 Dataverse:

- Project Operations – 4.9.0.221 або пізнішої версії
- Оркестраційне рішення для програми з подвійним записуванням - 2.2.2.23 або пізнішої версії

Dynamics 365 Finance:
- 10.0.18 (10.0.793.52) або пізнішої версії. Переконайтесь, що ваше середовище Finance поточної версії та всі покращення встановлені та відповідають мінімальним вимогам версії.

## <a name="run-dual-write-maps-for-non-stocked-materials-and-vendor-invoice-integration"></a>Запустіть зіставлення таблиць подвійного записування для інтеграції нескладських матеріалів та рахунків постачальника

У цьому розділі наведено інформацію про конкретні зіставлення, необхідні для нескладських матеріалів та рахунків постачальника. Підтвердьте, що необхідні зіставлення в розділі [Підготовка нового середовища](../environment/resource-provision-new-environment.md#run-project-operations-dual-write-maps) працюють у вашому середовищі.

1. Увійдіть до Lifecycle Services (LCS), перейдіть до вашого проекту LCS, та зайдіть на сторінку **Відомості про середовище**.
2. В розділі **Відомості про середовище Common Data Service**, виберіть **Зв'язок із CDS для програм**. Після вибору зв’язку вас буде переспрямовано до списку сутностей у зіставленнях.
3. Переконайтесь, що працюють наступні зіставлення. Якщо вони не працюють, запустіть їх та переконайтесь, що включили всі пов'язані зіставлення таблиць.

    - Окремі продукти, випущені CDS (продукти)
    - Постачальники v2 (msdyn_vendors)
    - Таблиця Project Operations для матеріальних кошторисів (msdyn_estimatelines)
    - Сутність Project Operations для інтеграції експорту рахунку постачальника проекту (msdyn_projectvendorinvoices)
    - Сутність Project Operations для інтеграції експорту позиції рахунку постачальника проекту (msdyn_projectvendorinvoicelines)
    - Фактичні дані про інтеграцію Project Operations (msdyn_actuals). Переконайтесь, що запустили зіставлення версії 1.0.0.14 або новішої. Активну версію зіставлення можна побачити у стовпці **Версія** сторінки **Подвійне записування**. Активувати нову версію зіставлення можна, обравши пункт **Версія зіставлення таблиці**, та зберігши обрану версію.

Якщо ви користуєтесь стандартними демонстраційними даними, можливо вам доведеться зупинити та перезапустити з початковою синхронізацією наступні зіставлення сутностей:
  - CDS дні оплати V2 (msdyn_paymentdays)
  - Розклад оплати (msdyn_paymentschedules)
  - Умови оплати (msdyn_paymentterms)
  - Групи постачальників (msdyn_vendorgroups)
  - Одиниці (uom)

> [!NOTE]
> В наявному демонстраційному наборі даних початкова синхронізація груп постачальників та одиниць може на кілька секунд завершитись з помилками. Помилки можна ігнорувати, оскільки вони не завадять вам користуватись демонстраційними даними з Project Operations.

## <a name="configure-prerequisites-in-dataverse"></a>Налаштування необхідних компонентів у Dataverse

### <a name="activate-workflow-to-create-accounts-based-on-vendor-entity"></a>Активуйте робочий цикл, щоб створювати бізнес-партнерів на основі сутності постачальника.

Оркестраційне рішення для подвійного записування надає [Інтеграцію зразка постачальників](https://docs.microsoft.com/dynamics365/fin-ops-core/dev-itpro/data-entities/dual-write/vendor-mapping). Для цієї функції необхідно створити дані постачальника в сутності **Бізнес-партнери**. Запустіть шаблон процесу робочого циклу, щоб створити постачальників в таблиці **Бізнес-партнери** згідно з описом у розділі [Перемикання між макетами постачальників](https://docs.microsoft.com/dynamics365/fin-ops-core/dev-itpro/data-entities/dual-write/vendor-switch#use-the-extended-vendor-design-for-vendors-of-the-organization-type).

### <a name="set-products-to-be-created-as-active"></a>Задайте створення продуктів в активному стані

Нескладські матеріали необхідно налаштувати як **Випущені продукти** у Finance. Оркестраційне рішення для подвійного записування за замовчуванням надає [Інтеграцію випущених продуктів до каталогу продуктів Dataverse](https://docs.microsoft.com/dynamics365/fin-ops-core/dev-itpro/data-entities/dual-write/product-mapping). За замовчуванням, продукти з Finance синхронізуються у Dataverse у стані чернетки. Щоб синхронізувати продукт в активному стані, що дозволить напряму використовувати його в документах використання продуктів або в непідтверджених рахунках постачальника, перейдіть у меню **Система** > **Адміністрування** > **Адміністрування системи** > **Параметри системи**, та на вкладці **Збут** задайте значення **Так** параметру **Створювати продукти в активному стані**.

## <a name="configure-prerequisites-in-finance"></a>Налаштування необхідних компонентів у Finance

### <a name="enable-the-feature-key-for-pending-vendor-invoices"></a>Увімкнення ключа функції для непідтверджених рахунків постачальника

Виконайте наступні кроки, щоб увімкнути функціонал додавання відомостей про проект до позицій непідтверджених рахунків постачальника.

1. У Finance, перейдіть в робочу область **Керування функціями**.
2. У списку функцій, знайдіть функцію **Увімкнути непідтверджені рахунки постачальників у Project Operations для сценаріїв на основі ресурсів та відсутності запасів**, та натисніть **Увімкнути**.

### <a name="define-category-groups-and-project-categories-for-items"></a>Визначте групи категорій та категорії проектів для елементів.

Налаштуйте як мінімум одну групу категорій для типу транзакцій **Елемент**, та як мінімум одну категорію проектів за допомогою цієї групи. Для отримання додаткових відомостей див. розділ [Налаштування категорій проектів](../project-accounting/configure-project-categories.md#category-groups).

Перегляньте профілі витрат та доходів проекту, та налаштуйте параметри публікації книг для транзакцій з елементами. Для отримання додаткових відомостей див. розділ [Налаштування бухгалтерського обліку для оплачуваних проектів](../project-accounting/configure-accounting-billable-projects.md).

### <a name="set-up-a-write-in-product"></a>Налаштуйте доданий товар

В Project Operations можна записувати кошториси та використання матеріалів для продуктів, налаштованих у випущеному каталозі продуктів, та для доданих товарів. Використання доданих товарів потребує одного випущеного продукту, налаштованого для цього у Finance. Виконайте наведені нижче дії, щоб налаштувати доданий товар. Повторіть ці кроки для кожної юридичної особи, що використовує Project Operations для сценаріїв на основі ресурсів і відсутності запасів.

1. У Finance, перейдіть у меню **Керування інформацією про продукти** > **Продукти** > **Випущені продукти**, та оберіть пункт **Створити**.
2. В полі **Тип продукту**, виберіть пункт **Елемент**, та у полі **Підтип продукту**, оберіть **Продукт**.
3. Введіть номер продукту (WRITEIN) та його назву (Доданий товар).
4. Виберіть групу моделей елементів. Переконайтесь, що поле **Політика запасів, Складські продукти** в обраній групі моделей елементів має значення **Хиба**.
5. Виберіть значення в наступних полях **групи елементів**: **Група вимірів сховища** та **Група вимірів відстеження**. Використовуйте **Вимір сховища** лише для **Об'єкту** та не задавайте вимірів відстеження.
6. Оберіть значення в полях **Елемент запасів**, **Елемент купівлі** та **Елемент збуту** та збережіть зміни.
7. У вкладці **План** задайте налаштування замовлень за замовчуванням, а у вкладці **Запаси** задайте об'єкт та склад за замовчуванням.
8. Перейдіть у меню **Керування та бухгалтерський облік проектів** > **Налаштування** > **Параметри керування та бухгалтерського обліку проектів** та відкрийте **Project Operations на Dynamics 365 Dataverse**. 
9. У вкладці **Матеріали** поля **Доданий товар**, оберіть створений вами товар.
10. У середовищі Dataverse, на вашій карті сайту, відкрийте сутність **Продукти** та знайдіть запис про доданий товар. 
11. Відкрийте відомості про запис та задайте стан товару **Списано**. Цей стан товару попередить випадкове пряме використання цього запису в матеріальних кошторисах та документах про використання.

### <a name="set-up-a-procurement-integration-account"></a>Налаштування облікового запису інтеграції постачання.

Обліковий запис інтеграції постачання використовується як кліринговий рахунок при публікації непідтвердженого рахунку-фактури постачальника з позиціями, що відносяться до проекту.

Коли система публікує непідтверджений рахунок постачальника, цей обліковий запис використовується для вартості проекту. Відомості про рахунок постачальника обробляються в Dataverse, та створюються відповідні фактичні дані проекту. Інформація з фактичних даних проекту додається журналу інтеграції Project Operations. При публікації журналу інтеграції, сума вилучається з облікового запису інтеграції постачання та записується у вартість проекту.

1. Щоб налаштувати обліковий запис інтеграції постачання, перейдіть у меню **Керування та бухгалтерський облік проектів** > **Налаштування** > **Параметри керування та бухгалтерського обліку проектів**, та відкрийте **Project Operations на Dynamics 365 Dataverse**. 
2. Виберіть вкладку **Матеріали**, та оберіть значення в полі **Обліковий запис інтеграції постачання**.

#### <a name="set-up-project-category-defaults-for-an-item"></a>Налаштуйте значення категорії проектів за замовчуванням для елемента.

1. У Finance, перейдіть у меню **Керування та бухгалтерський облік проектів** > **Налаштування** > **Параметри керування та бухгалтерського обліку проектів**, та відкрийте **Project Operations на Dynamics 365 Dataverse**. 
2. У вкладці **Значення категорії проектів за замовчуванням**, оберіть значення в полі **Елемент**. Ця категорія проектів використовується для транзакцій за матеріалами, якщо категорія проекту не задана в записі фактичних даних проекту.
