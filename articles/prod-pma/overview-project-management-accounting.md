---
title: Огляд керування проектами та бухгалтерського обліку
description: Функціональні можливості керування проектами та бухгалтерського обліку можуть використовуватися в різноманітних галузях для надання послуг, виготовлення продукції або досягнення результатів.
author: Yowelle
manager: AnnBe
ms.date: 07/25/2019
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: ProjTable; ProjProjectManagementWorkspace
audience: Application User
ms.reviewer: kfend
ms.search.scope: Core, Operations
ms.custom: 87983
ms.assetid: b454ad57-2fd6-46c9-a77e-646de4153067
ms.search.region: Global
ms.author: andchoi
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 634e35f7bd399d3d97659b4bd6f2f3a6dbd5839f
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: uk-UA
ms.lasthandoff: 10/16/2020
ms.locfileid: "4086859"
---
# <a name="project-management-and-accounting-overview"></a>Огляд керування проектами та бухгалтерського обліку

[!include [banner](../includes/banner.md)]

Функціональні можливості керування проектами та бухгалтерського обліку можуть використовуватися в різноманітних галузях для надання послуг, виготовлення продукції або досягнення результатів.  

Проект — це група справ, призначена для надання послуг, створення продукції або досягнення певного результату. Проекти споживають ресурси і створюють фінансові результати, що можна оцінити у формі прибутків або активів.

## <a name="projects-across-industries"></a>Проекти у різних галузях
Функціональні можливості керування проектами та бухгалтерського обліку можна використовувати в різноманітних галузях, як можна побачити на наведеному нижче малюнку.

[![Проекти у різних галузях](./media/projects-accross-industries.jpg)](./media/projects-accross-industries.jpg) 

У центрах обробки викликів можуть використовуватися запити, у яких описуватиметься набір дій, необхідних для вирішення виклику. Консалтингові компанії, наприклад, організації, що надають послуги управління або технічні консультації, чи рекламні агентства, розглядають свою діяльність у формі проектів. У термінах управління, кампанія являє собою набір робіт, які необхідно виконати. У проектному виробництві послідовність виробництва означає різні роботи, які необхідно виконати, щоб виготовити певну готову продукцію. Незалежно від терміну, що використовується, такі проекти працюють із ресурсами , розкладами та витратами, а функція керування проектами та бухгалтерський облік можуть спростити планування, виконання та аналіз цих проектів.

## <a name="project-phases"></a>Етапи проекту
Хоча потік процесу, що розглядається нижче, спрямований на зовнішні проекти, тобто проекти, що виконуються для одного або кількох клієнтів, такі ж функціональні можливості застосовуються й до внутрішніх проектів, які не приносять прямого прибутку. 

![Три стадії проекту](./media/3-stages-of-a-project.png) 

Як показано на малюнку вище, керування проектами та бухгалтерський облік можна поділити на три етапи:

1.  Запуск
2.  Виконати
3.  Аналізувати

## <a name="initiate-the-project"></a>Запуск проекту
Під час запуску проекту відбувається кілька ключових процесів. Цінові пропозиції проектів можна використовувати для донесення до клієнта кошторису щодо трудових ресурсів, витрат і матеріалів. У сервісному договорі проекту ви можете зафіксувати умови виставлення рахунків, певні обмеження та попередні угоди. Для планування та оцінки обсягу робіт можна використати робочу структуру проекту (WBS). Ви можете налаштувати прогнози та бюджети для управління виконанням проекту. На наведеному нижче малюнку показано структуру проекту.[![структура проекту](./media/project-structure1.jpg)](./media/project-structure1.jpg)  

### <a name="create-project-quotations"></a>Створення цінових пропозицій проектів

Цінові пропозиції проектів використовуються для того, щоб на початковому етапі виконання проекту надати клієнтові пропозицію, що не є обов’язковим кошторисом. Цінова пропозиція може містити такі пункти, як товари та послуги із запропонованими цінами, основні контактні відомості, особливі торговельні угоди та знижки, а також можливі податки та доплати.

Ви можете також видати гарантійний лист щодо передачі цінової пропозиції від вашої організації до клієнта. Після створення цінової пропозиції проекту ви можете створити запит листа із гарантіями для клієнта та надіслати цей запит до банку. Після того, як банк затвердить ваш запит, гарантійний лист буде вручено клієнтові. 

Для отримання додаткових відомостей див. [Цінові пропозиції проектів](project-quotations.md).

### <a name="create-project-contracts"></a>Створення сервісних договорів для проектів

При укладанні договору із клієнтом або іншим джерелом фінансування, необхідного для завершення проекту, слід спочатку створити сервісний договір для проекту. Потім, під час створення проекту, слід прикріпити його до відповідного договору. Від типу проекту, який створюється для сервісного договору проекту, залежатиме спосіб, у який виставлятимуться рахунки клієнтам цього проекту. Ви можете змінити сервісний договір проекту та відповідний проект, але не зможете змінити тип проекту. Для отримання додаткових відомостей про типи проектів див. розділ «Створення проектів».

Для отримання додаткових відомостей про сервісні договори проектів див. [Сервісні договори проектів](project-contracts.md).

### <a name="create-work-breakdown-structures"></a>Створення робочої структури для проектів

Ступінь деталізації у WBS залежить від рівня точності, необхідного в оцінках, а також рівня відстеження, необхідного для цих оцінок. Проекти, які мають дуже низький допуск відставання за термінами в розкладі або вартості, зазвичай потребують більше деталізованої WBS, а також ретельного відстеження перебігу роботи та витрат за WBS. 

Для отримання додаткових відомостей див. [Огляд робочої структури проекту](work-breakdown-structures.md).

### <a name="create-project-forecasts-and-budgets"></a>Створення прогнозів та бюджетів проекту

Ви можете використовувати прогнозування, якщо організація має план операційної діяльності, і якщо вона зосереджується на доходах і витратах, отриманих із певних транзакцій. Проте, якщо ваша організація більше зосереджена на фінансових показниках, використовуйте бюджет проекту. Кожен метод має свої переваги. Для отримання додаткових відомостей див. [Прогнози та бюджети проекту](project-forecasts-budgets.md).

### <a name="create-projects"></a>Створення проектів

У Фінансах ви можете створювати проекти шістьох типів. Кожен тип проекту від початку має відмінності у налаштуваннях визначення витрат та прибутків. Тип проекту слід обирати відповідно до його мети. У наведеній нижче таблиці описано типове використання для кожного типу проекту.
                                                                                                            
<table>
  <tr>
    <td>Тип проекту</th>
    <td>Опис</th>
  </tr>
  <tr>
    <td>Час і матеріал</td>
    <td>У проектах типу «Час і матеріал» клієнт отримує рахунки за усі витрати, що виникають при виконанні проекту. До таких витрат належать вартість годин, витрати, товари і платежі.</td>
  </tr>
  <tr>
    <td>З фіксованою ціною</td>
    <td>У проектах із фіксованою ціною рахунки-фактури складаються з розрахункових операцій. Рахунки-фактури для проекту із фіксованою ціною виставляються відповідно до розкладу виставлення рахунків, який визначається у сервісному договорі проекту. Прибуток для проекту із фіксованою ціною може розраховуватись та відображатись протягом усього терміну роботи над проектом у вигляді відсоткової шкали завершення. Крім того, прибуток можна розрахувати й опублікувати після завершення проекту, використовуючи метод завершення сервісного договору. Компаніям часто буває зручно використовувати значення незавершеної роботи (WIP) для обчислення ступеня завершення проекту або групи проектів.</td>
  </tr>
  <tr>
    <td>Інвестиційний</td>
    <td>Інвестиційні проекти — це проекти, від яких немає негайних доходів. Зазвичай цей тип використовується для довгострокових внутрішніх проектів, вартість яких капіталізується. Для інвестиційного проекту записуються тільки вартість товарів й годин та витрати. Вартість інвестиційного проекту відстежується та контролюється за допомогою функції кошторису. Існує можливість створювати інвестиційні проекти із максимальною капіталізацією. Протягом виконання інвестиційного проекту ви можете вносити поточну вартість на рахунки WIP, де відомості про витрати зберігатимуться до завершення проекту. Після того, як із проектом буде покінчено, ви перенесете ці значення WIP до постійного активу, рахунку головної бухгалтерської книги або до нового проекту. <br></br> <strong>ПРИМІТКА:</strong> транзакції, що стосуються інвестиційних проектів, не відображаються на сторінках <strong>Сповіщення про вартість<strong>, <strong>Нарахування прибутку</strong> або <strong>Планування рахунків-фактур</strong>.</td>
  </tr>
  <tr>
    <td>Витратний проект</td>
    <td>Як і інвестиційні проекти, витратні проекти зазвичай використовуються для відстеження внутрішніх проектів, і для них записуються лише години, витрати та товари. Проте, витратні проекти зазвичай тривають коротше, ніж інвестиційні проекти. Крім того, на відміну від інвестиційних проектів, витратні проекти не можуть бути капіталізовані і внесені на балансові рахунки. Натомість операції, пов’язані із такими проектами, розміщуються виключно на прибуткових та витратних рахунках. <br></br> <strong>ПРИМІТКА:</strong> транзакції, що стосуються витратних проектів, не відображаються на сторінках <strong>Сповіщення про вартість</strong>, <strong>Нарахування прибутку</strong> або <strong>Планування рахунків-фактур</strong>. Оскільки витратні проекти зазвичай використовуються для відстеження внутрішніх проектів, вони частіше за все не пов’язуються із обліковими записами клієнтів. Проте, якщо вам потрібно створювати вимоги для замовлень на придбання, необхідно пов’язати витратний проект із клієнтом. Такий зв’язок є необхідним, оскільки керування вимогами товарів здійснюється як для позицій замовлень на продаж, і система вимагає зазначення клієнта. Проте у цій конфігурації вимоги товарів не створюватимуться автоматично з замовлень на придбання. Для витратних проектів налаштування <strong>Створити вимоги товарів</strong> не враховується. Якщо потрібно внести вимогу товарів до витратного проекту, ви можете створити її вручну, за умови, що із проектом пов’язаний клієнт.</td>
  </tr>
  <tr>
    <td>Внутрішня</td>
    <td>Внутрішні проекти використовуються для відстеження витрат на проекти, які для організації є внутрішніми. Внутрішні проекти можуть слугувати засобом планування для керування споживанням ресурсів. <br></br><strong>ПРИМІТКА:<strong> транзакції, що стосуються внутрішніх проектів, не відображаються на сторінках <strong>Нарахування прибутку</strong> або <strong>Планування рахунків-фактур</strong>.</td>
  </tr>
  <tr>
    <td>Час</td>
    <td>Часові проекти, наприклад, проект для відстеження часу хвороби робітників, використовуються для відстеження часу, пов'язаного із справами, за які не виставляються рахунки та які не виробляють продукції. Транзакції, пов’язані із часовими проектами, не вносяться до головної бухгалтерської книги. Замість цього вони додаються до звітів про використання часу працівників. У часових проектах можна реєструвати лише операції із годинами. Для реєстрації годин у проекті використовуються журнал робочого часу або табель. Після реєстрації годин вони відображаються як транзакції проекту, але їм не відповідають жодні розрахунки з авізо. <br></br><strong>ПРИМІТКА:</strong> транзакції, що стосуються часових проектів, не відображаються на сторінках <strong>Сповіщення про вартість</strong>, <strong>Нарахування прибутку</strong> або <strong>Планування рахунків-фактур</strong>.</td>
  </tr>
</table>


### <a name="assign-workers-categories-and-resources"></a>Призначення працівників, категорій і ресурсів

Ви можете планувати робочі ресурси на основі вимог та плану проекту, або ж на основі вмінь та доступності робітників. Використовуючи можливості планування ресурсів, ви можете доцільно та ефективно та розподіляти працівників організації. Ви можете швидко знаходити працівників із найвищою кваліфікацією, доступних для роботи над вашим проектом. Крім того, можна легко знайти можливості для більш ефективного використання таких працівників в ході проекту. 

Нижче наведено кілька способів використання функції планування ресурсів.

-   Використовуйте відомості про атрибути працівника, наприклад, про освіту, вміння, сертифікати, а також досвід участі у проектах, щоб підібрати працівників відповідно до потреб проекту.
-   Використовуйте відомості про календар і доступність працівника, щоб зіставити розклад працівника із календарем проекту.
-   Перегляньте виробничу спроможність кожного працівника і визначте, як використовується виробнича спроможність. Наприклад, якщо працівник недостатньо використовується, можна призначити працівника на проект, який відповідає доступності та атрибутам працівника.
-   Перегляньте доступність працівника, щоб переконатися, що його календар не суперечить призначенням працівника.
-   Перегляньте відомості про використання працівника в зведеному поданні (наприклад, за підрозділом або працівником) або докладному поданні (наприклад, відомості для працівників у підрозділі або щотижневі відомості для кожного працівника).
-   Змінюйте призначення ресурсів для різних одиниць часу, наприклад, призначення на день, тиждень або місяць, щоб використовувати працівників доцільніше.

## <a name="execute-the-project"></a>Виконання проекту
Під час виконання проекту учасники робочої групи або керівники записують виконану роботу і витрати, що виникли, використовуючи для цього табелі, звіти про витрати та інші бізнес-документи. Керівники проекту мають засоби, які дають змогу відстежувати споживання сум, виділених на проект за бюджетом. Керівники проектів також можуть замовляти, підбирати та закуповувати матеріали для проектів, використовуючи замовлення на придбання та інші бізнес-документи. Рахунки-фактури підготовлюються та схвалюються, тому клієнти отримають рахунки за поточну роботу. Нарешті, під час цього процесу визначається прибуток, який впливає на фінансові показники організації.

### <a name="manage-work-breakdown-structures"></a>Керування робочою структурою проектів

Робоча структура проекту (WBS) — це опис роботи, яку буде виконано для проекту. WBS представляє собою ієрархію завдань. Вона відображає не тільки обсяг робіт для кожного завдання, але й масштаб, вартість і тривалість цього завдання. 

Для отримання додаткових відомостей див. [Огляд робочої структури проекту](work-breakdown-structures.md).

### <a name="manage-project-forecasts-and-budgets"></a>Керування прогнозами проектів та бюджетами

Існує два способи для керування та контролю вашими проектами: прогнози та бюджети проекту. Ви можете використовувати прогнозування, якщо організація має план операційної діяльності, і якщо вона зосереджується на доходах і витратах, отриманих із певних транзакцій. Проте, якщо ваша організація більше зосереджена на фінансових показниках, використовуйте бюджет проекту.

Для отримання додаткових відомостей див. [Прогнози та бюджети проекту](project-forecasts-budgets.md).

### <a name="create-production-orders"></a>Створення послідовностей виробництва

Пов'язані з проектом послідовності виробництва можуть пов’язуватися із замовленнями на продаж або вимогами товарів за допомогою способу готових товарів або використаних товарів. Крім того, якщо послідовність виробництва було створено вручну, зв’язок між послідовністю на виробництво та замовленням на продаж чи вимогою товару відсутній (немає посилання на замовлення). Проте, якщо послідовність виробництва було створено автоматично для виконання замовлення на продаж або вимоги товару, зв'язок між послідовністю виробництва та замовленням на продаж чи вимогою товару існує (посилання на замовлення). 

Залежно від комбінацій цих факторів, використовуйте один із зазначених нижче способів.

- **Готовий товар/посилання на замовлення**  —зв'язування проекту з замовленням на продаж або вимогою товару. При використанні цього методу фактична вартість проекту з’ясовується, коли для замовлення на продаж створюється рахунок-фактура, або ж коли для вимоги товару оновлюється товарна накладна. Вартість вноситься як готовий товар.
- **Готовий товар/без посилання на замовлення**  — фактичні витрати не можна з’ясувати, доки виробничий цикл товару не отримає стан **Закінчено**. Вартість готового товару вноситься як єдина транзакція.
- **Спожитий товар/посилання на замовлення**  — зв'язування проекту з вимогою товару. За допомогою цього методу можна переглядати фактичні витрати на проекти, коли виробництво перебуває у стані **Розпочато** або про нього відомо, що воно завершене. Витрати публікуються у вигляді кількох транзакцій, пов’язаних із проектом, для спожитої сировини та витрачених на виробництво годин. Коли для вимоги товару оновлюється товарна накладна, витрата проекту не вноситься. Крім того, можна визначити рівень у ієрархії накладної (BOM), на якому відстежуються проекти на виробництві.
- *<strong><em>Спожитий товар/без посилання на замовлення</em></strong>*  — зв'язування проекту з вимогою товару. За допомогою цього методу можна переглядати фактичні витрати на проекти, коли виробництво перебуває у стані <strong>Розпочато</strong> або про нього відомо, що воно завершене. Витрати публікуються у вигляді кількох транзакцій, пов’язаних із проектом, для спожитої сировини та витрачених на виробництво годин. Крім того, можна визначити рівень у ієрархії накладної (BOM), на якому відстежуються проекти на виробництві.

### <a name="procure-products-and-services"></a>Закупівля продуктів та послуг

У багатьох підприємствах, що працюють із проектами, купівля та продаж товарів — одна з найпоширеніших справ.

#### <a name="purchase-orders-for-projects"></a>Замовлення на придбання для проектів

Призначення замовлення на придбання визначає те, коли замовлення на придбання буде використане й, отже, коли за товари буде стягнуто плату в межах проекту.

<table>
<colgroup>
<col width="33%" />
<col width="33%" />
<col width="33%" />
</colgroup>
<thead>
<tr class="header">
<th>Метод</th>
<th>Мета</th>
<th>Споживання предметів</th>
</tr>
</thead>
<tbody>
<tr class="odd">
<td>Створіть замовлення на придбання безпосередньо.</td>
<td>Купуйте товари для використання в рамках проекту у зовнішнього постачальника. Замовлення на придбання можна створити одним з перелічених нижче способів.
<ul>
<li>У самому проекті. У цьому разі для замовлення на придбання вже має бути визначено проект.</li>
<li>Способом переходу до проектного замовлення на придбання. Щоб створити замовлення на придбання, ви маєте вибрати постачальника та проект, для яких створюється таке замовлення на придбання.</li>
</ul></td>
<td>Предмети споживаються, коли оновлюється рахунок постачальника.</td>
</tr>
<tr class="even">
<td>Створіть замовлення на придбання на основі збутового замовлення.</td>
<td>Купуйте товари при створенні замовлення на продаж у проекті.</td>
<td>Предмети споживаються, коли за збутовим замовленням виставляється рахунок клієнту.</td>
</tr>
<tr class="odd">
<td>Створіть замовлення на придбання на підставі вимоги щодо закупівлі того або іншого предмета.</td>
<td>Купуйте товари при створенні вимоги товару у проекті.</td>
<td>Предмети споживаються, коли оновлюється товарна накладна за вимогою щодо закупівлі предмета.</td>
</tr>
</tbody>
</table>

#### <a name="sales-orders-for-projects"></a>Замовлення на продаж для проектів

У Керуванні проектами та бухгалтерському обліку існує кілька способів реєстрації споживання товарів. Ви можете продавати або купляти товари з проектів, або резервувати товари для проектів. 

Ви можете замовляти для споживання в межах проекту товари з запасів компанії. Крім того, ви можете придбати товари в зовнішнього постачальника. Товари споживатимуться в проектах усіх типів, за винятком часових проектів. 

Спосіб замовлення товарів залежатиме від того, звідки ви їх замовляєте.

-   Щоб замовити елементи з запасів компанії, необхідно вказати замовлення як вимогу товару. Якщо ви скористаєтесь сторінкою **Вимоги товарів** , ви можете створити вимогу та отримуватимете товари у вигляді часткових поставок. Таким чином, ви зможете відкласти споживання певної кількості товарів, доки вони не знадобляться.
-   Щоб замовити товари в зовнішнього постачальника, необхідно створити замовлення як замовлення на придбання на сторінці **Замовлення на придбання**.

> [!NOTE] 
> Товарна накладна для пов’язаного із проектом замовлення на продаж не може бути скасована, якщо товари вже відмічені для пакування. 

У наведеній нижче таблиці перелічені способи замовлення товарів і надається опис процесу споживання товарів.

| Метод            | Мета                                                                                                                                                        | Операції, пов’язані зі споживанням товарів                                                                                                                  |
|-------------------|----------------------------------------------------------------------------------------------------------------------------------------------------------------|---------------------------------------------------------------------------------------------------------------------------------------------------|
| Замовлення на продаж       | Уводьте операції безпосередньо у проекти типу Час і матеріал.                                                                                                   | Операції з товарами використовуються, коли публікується рахунок-фактура клієнта.                                                                               |
| Журнал запасів | Швидко вносьте записи товарів та підтримуйте їх актуальність. Якщо, наприклад, потрібно ввести вимогу товару на основі друкованого списку, можна застосувати журнал запасів. | Операції з товарами використовуються, коли публікується журнал.                                                                                        |
| Вимога товару  | Уведіть елементи, які не будуть споживатися одразу. Використовуючи цей метод, ви зможете відстежувати кількість товарів, які було спожито, в єдиному записі вимоги товару.    | Вимоги товарів споживаються, коли оновлюється товарна накладна. Іншими словами, вимога товару створюється під час розміщення товарної накладної. |
| Замовлення на придбання   | Уводьте транзакції в одному з трьох місць, залежно від методу придбання.                                                                              | Операції з товарами споживаються при оновленні товарної накладної, або коли клієнту або постачальнику виставляється рахунок-фактура.                                      |

### <a name="process-project-invoices"></a>Обробка рахунків-фактур проекту

Тип проекту визначає, яку процедуру виставлення рахунку-фактури слід застосовувати. Рахунки-фактури можна виставляти лише для двох типів зовнішніх проектів (Час і матеріал та З фіксованою ціною). Проекти типів Час і матеріал та Фіксована ціна завжди прикріпляються до сервісного договору проекту. 

Перш ніж створювати рахунок-фактуру для користувача у проекті, ви можете створити попередній рахунок-фактуру або пропозицію рахунка-фактури. У пропозиції рахунка-фактури можна вибрати транзакції для проекту, які буде внесено до рахунку фактури проекту. Тоді ви можете переглянути відомості про рахунок-фактуру, перш ніж публікувати та надсилати клієнту або іншому джерелу фінансування рахунок-фактуру проекту. 


Для отримання додаткових відомостей про те, як обробляти рахунки-фактури проектів див. [Виставлення рахунків-фактур проектів](https://docs.microsoft.com/dynamics365/finance/accounts-payable/project-invoicing).


### <a name="calculate-the-cost-to-complete-a-project"></a>Розрахунок вартості завершення проекту

Під час створення кошторису можна вибрати метод, який використовуватиметься для обчислення вартості завершення проекту. Метод вибирається у полі **Метод обчислення вартості завершення** на сторінці **Створення кошторису**. Обраний вами метод застосовуватиметься окремо до кожного рядка витрат у кошторисі. Якщо рядок перебуває у стані **Створено** , ви можете змінити метод, застосований до нього, на сторінці **Кошторис**. 

У наведеній нижче таблиці описано методи обчислення вартості завершення проекту.

<table>
<colgroup>
<col width="50%" />
<col width="50%" />
</colgroup>
<thead>
<tr class="header">
<th>Метод</th>
<th>Опис</th>
</tr>
</thead>
<tbody>
<tr class="odd">
<td>Загальна вартість — фактична</td>
<td>Прогнозовані витрати повинні вводитись вручну. Після заповнення стовпця <strong>Загальна вартість</strong> або <strong>Загальна кількість</strong> на сторінці <strong>Кошторис</strong>, фактичні витрати буде віднято від введених користувачем загальних значень. Результатом буде вартість завершення проекту. Зазвичай зміни витрат не відстежуються залежно від, наприклад, кількості днів, проведених у готелі та харчування, які записуються для кожного проміжку часу. Замість цього. Відстеження зазвичай ґрунтується на порівнянні з загальною прогнозованою кількістю годин. Такий підхід не потребує моделі прогнозування, а загальну вартість або загальну кількість можна змінювати вручну. Коли в стовпець <strong>Загальна вартість</strong> або <strong>Загальна кількість</strong> вводиться значення, програма Фінанси співвідносить це значення із реальними операціями, здійсненими у цей період, а потім зменшує значення в стовпці <strong>Кількість до завершення</strong> або <strong>Вартість до завершення</strong>.</td>
</tr>
<tr class="even">
<td>Загальний бюджет — фактичний</td>
<td>Фактична вартість порівнюються з моделлю прогнозу, вибрану вами для визначення вартості. Цей метод використовує загальну модель бюджету, яка містить прогнозовані операції. Щоб отримати точніший огляд проекту, ви можете налаштовувати модель бюджету під час виконання проекту. Якщо потрібно настроїти прогноз, дотримуйтесь описаної нижче загальної процедури.
<ol>
<li>Скопіюйте операції прогнозу в іншу модель прогнозу.</li>
<li>Порівняйте операції прогнозу із фактичними операціями.</li>
<li>Залиште незмінними, зменште або збільште очікувані значення на наступний період.</li>
</ol>
Програма Фінанси не зменшує автоматично очікувані значення за прогнозом. Тому рекомендовано зберігати початкову модель прогнозу у проектах із фіксованою ціною, щоб створити базу, на яку зможете спиратись для порівняння після завершення проекту. 
<br></br> <strong>ПРИМІТКА:</strong> якщо ви оберете цей метод, використовуйте принаймні дві моделі прогнозу. Одна модель повинна містити початковий прогноз. До іншої моделі ви повинні будете скопіювати операції прогнозу з іншої моделі. Цей метод працює лише проектів із фіксованою ціною та інвестиційних проектів.</td>
</tr>
<tr class="odd">
<td>Решта бюджету</td>
<td>У цьому методі для обчислення вартості завершення проекту використовується модель решти бюджету. При використанні цього методу фактична вартість та прогнозовані суми у моделі решти бюджету додаються одна до одної. Результатом є загальна вартість. Перш ніж використовувати цей метод, необхідно налаштувати модель решти бюджету, щоб виключити операції, відповідно до фактичних операції, збережених системою. На сторінці <strong>Моделі прогнозів</strong> переконайтеся, що в групі <strong>Автоматичне скорочення прогнозу</strong> позначено поля. Зазвичай решта бюджету копіюється з початкового бюджету. Під час введення операцій операції, що стосуються із решти бюджету, скорочуються. Якщо у процесі виконання проекту ви визначаєте, що необхідно скоригувати решту бюджету, ви застосовуєте операції прогнозу до решти бюджету. <br></br> <strong>ПРИМІТКА:</strong> цей метод можна застосувати лише за умови, що до кошторису додано модель прогнозу.</td>
</tr>
<tr class="even">
<td>За попереднім оцінюванням</td>
<td>Застосовується метод оцінювання, що застосовувався для попереднього періоду. Для цього методу необхідна модель прогнозу, якщо вона вимагалася для попереднього періоду.</td>
</tr>
<tr class="odd">
<td>Установлення нульової вартості завершення</td>
<td>Зазвичай цей метод використовується перед усуненням проекту, що оцінюється. Цей метод зіставляє загальні оцінки із фактично виконаними операціями та очищує стовпець <strong>Вартість завершення</strong>. Отриманий відсоток виконання завжди буде 100 відсотків. Поле <strong>Прогнозування</strong> не вибрано для кожного створеного рядка витрат, а загальна оцінка копіюється з попереднього кошторису. Фактичне споживання за оцінюваний період віднімається від вартості завершення проекту. Цей метод не потребує моделі прогнозу.</td>
</tr>
<tr class="even">
<td>З шаблону вартості</td>
<td>Застосовується метод розрахунку вартості завершення, заданий у шаблоні вартості, пов’язаному із вибраним проектом, що оцінюється.</td>
</tr>
</tbody>
</table>

## <a name="analyze-the-project"></a>Аналіз проекту
На самому базовому рівні проект використовується для групування операції, що записують витрати, та подальшого внесення цих витрат до головної бухгалтерської книги. 

Зазвичай ці операції стають результатом ділових документів, наприклад табелів, звітів про витрати, рахунків-фактур постачальників або операцій із запасами. Життєвий цикл проекту зазвичай починається з кошторисів, прогнозів і бюджетів, які допомагають спланувати та оцінити роботу та фінансовий вплив проекту. Під час аналізу проекту ви можете оцінити не лише операції, здійснені при роботі над проектом, а й точність оцінок і прогнозів, коефіцієнти використання учасників робочої групи та загальну успішність проекту.

### <a name="analyze-cash-flow"></a>Аналіз грошових потоків

Використовуйте відстеження грошових потоків, щоб передивлятись для проектів як прогнозований рух коштів, так і фактичні грошові потоки. Ви можете переглядати грошові потоки під час виконання проекту, або ж подивитися, як відбувався рух коштів у завершених проектах. 

Відстежуючи грошові потоки, ви можете оцінити окремий проект, застосувати звіти для перегляду кількох проектів, а також перетворити грошові потоки проекту на прогнози щодо грошових потоків у головній бухгалтерській книзі.

#### <a name="cash-inflow-forecasting"></a>Прогнозування надходження грошей

Залежно від настройок ви можете спрогнозувати надходження грошей для вибраного проекту. Наприклад, якщо дату проекту зазначено, як 5 березня 2012 року, а ви виставляєте рахунок-фактуру 31 березня 2012 року, подивіться нижче, як ви можете спрогнозувати термін виконання та очікувану дату сплати за збут.

-   **Дата проекту:** 5 березня 2012.
-   **Дата рахунка-фактури:** 31 березня 2012. Ця дата визначається на основі частоти виставлення рахунка-фактури. У цьому прикладі частота виставлення рахунка-фактури встановлюється на поточний місяць. Тому для всіх операцій, здійснених в березні, рахунки-фактури виставляються в останній день місяця.
-   **Кінцева дата:** 14 квітня 2012. Ця дата визначається відповідно до умов оплати, які були встановлені для проекту. Для цього прикладу вибрано термін оплати 14 днів. Таким чином, 14 днів додаються до дати виставлення рахунка-фактури, що в результаті дає кінцеву дату 14 квітня 2012.
-   **Очікувана дата сплати за збут:** 27 квітня 2012. Ця дата розраховується шляхом додавання кількості днів у полі **Загальна кількість буферних днів** на сторінці **Параметри керування проектами та бухгалтерського обліку** , до кількості днів у полі **Особиста кількість буферних днів** на сторінці **Сервісні договори проекту** , а потім — до кількості днів у полі **Кінцева дата**. У нашому прикладі вказано **3** в полі **Загальна кількість буферних днів** і **10** в полі **Особиста кількість буферних днів**. Таким чином, 13 днів додається до кінцевої дати, що в результаті формує кінцеву дату отримання сплати за збут 27 квітня 2012.

Загальна кількість буферних днів може або заміняти особисту кількість буферних днів, або додаватися до особистої кількості буферних днів.

-   Щоб використовувати загальну кількість буферних днів замість особистої кількості буферних днів, введіть середню кількість днів між кінцевою датою та фактичною датою платежу для клієнтів,
-   Щоб додати загальну кількість буферних днів до особистої кількості буферних днів, у полі **Загальна кількість буферних днів** введіть очікувану вами кількість днів між днем, коли клієнт надішле платіж, і днем, коли ваша організація отримає цей платіж.

Задайте особисту кількість буферних днів у сервісному договорі проекту. Кількість днів розраховується залежно від кінцевої дати рахунка-фактури збуту та схеми платежів, сформованої на основі досвіду виплат, що ваша організація вже отримувала від цього клієнта.

#### <a name="actual-cash-inflow"></a>Фактичне надходження грошей

Фактичне надходження грошей нагадує прогнозування, але тут слід починати розрахунки, відштовхуючись від дати першого рахунка-фактури. Ось приклад:

-   **Дата рахунка-фактури:** 2 березня 2012.
-   **Кінцевий термін:** 16 березня 2012. Термін оплати встановлено як 14 днів.
-   **Очікувана дата сплати за збут:** 29 березня 2012. Обчислення враховує три загальні буферні дні і 10 особистих буферних днів.

#### <a name="cost-forecasting"></a>Прогнозування витрат

В залежності від визначених днів, дата виплати коштів може відрізнятися від дати проекту. У цьому випадку дата виплати коштів обчислюється шляхом додавання кількості днів з дати проекту до кількості днів за умовами платежу. 

Наприклад, дата операції у проекті вказана як 5 березня, 2012, і задано зазначені нижче умови платежу.

-   **Години:** поточний місяць ( **M** )
-   **Витрати:** 14 днів ( **D14** )
-   **Товари:** 30 днів ( **D30** )

Згідно з цими параметрами, нижче наведено дати виплати коштів для кожного з цих типів операцій.

-   **Години:** 31 березня 2012, тобто, останній день вибраного місяця.
-   **Витрати:** 19 березня 2012, тобто, 14 днів після дати проведення операції.
-   **Товари:** 4 квітня 2012, тобто, 30 днів після дати проведення операції.

> [!NOTE] 
> Кінцева дата замовлення на придбання залежить від операції постачальника при створенні замовлення на придбання для проекту. Кінцева дата не визначається жодними параметрами за замовчуванням. 

Дата виплати коштів не обчислюється в буферні дні. Після завершення проекту, коли всі витрати та виставлення рахунків-фактур закінчені, і витрати, і продажі будуть розміщені на прибуткових і витратних рахунках. 

Після завершення всіх операцій збуту та сплати рахунків-фактур постачальників, ви зможете переглянути зв’язки між полями на сторінці **Грошові потоки** та полями на сторінці **Твердження щодо проекту**.

:::row:::
    :::column:::
        #### <a name="cash-flow-page"></a>Сторінка «Грошові потоки»
        - Надходження грошей 
        - Грошові витрати
        - Чисті грошові потоки
    :::column-end:::
    :::column:::
        #### <a name="project-statements-page"></a>Сторінка «Твердження щодо проекту»
        - Дохід
        - Загальна вартість
        - Валовий дохід
    :::column-end:::
:::row-end:::

### <a name="review-costs"></a>Перегляд витрат

Ви можете відстежувати витрати, які організація бере на себе під час роботи над проектом, на сторінці **Контроль витрат**. Порівнюючи початкові витрати за бюджетом для проекту із поточними фактичними витратами та затвердженими витратами, можна визначити, чи все гаразд із проектом, або ж він перевищив бюджет чи не повністю використовує кошти за бюджетом. 

> [!NOTE] 
> Використовуючи сторінку **Контроль витрат** для перегляду поточного стану витрат на проект, застосуйте моделі прогнозів, вибрані для початкового бюджету та решти бюджету. Якщо вибрати інші моделі прогнозів для підрахунку витрат, то результати обчислення будуть неточними.

#### <a name="viewing-the-remaining-budgeted-amounts"></a>Перегляд сум у решті бюджету

Якщо в якості методу контролю витрат на сторінці **Параметри керування проектами та бухгалтерського обліку** вибрано **Решта бюджету** , сторінка **Контроль витрат** обчислюватиме витрати, які не були розміщені або відмічені, як затверджені. Зокрема, суми на вкладці **Загальне** в нижній області сторінки **Контроль витрат** розраховуються таким чином:

-   **Фактична вартість**  — загальна сума, яка була витрачена на проект для вибраного рядка витрат. Сумарна фактична вартість розраховується на сторінці **Оновлення головної бухгалтерської книги**.
-   **Затверджена вартість**  — додатковий обсяг витрат, які юридична особа зобов'язалася виплатити. Сумарна затверджена вартість розраховується на сторінці **Затверджені витрати**.
-   **Решта бюджету**  — сума, що залишається від початкового бюджету для обраного рядка витрат. Загальна решта бюджету розраховується на сторінці **Попередній перегляд загальної бухгалтерської книги**.
-   **Загальна вартість**  — сума фактичних витрат, затверджених витрат, а також сумарна решта бюджету.

На сторінці **Контроль витрат** на вкладці **Відхилення** можна переглянути зіставлення загальної очікуваної вартості з початковим бюджетом. Таке порівняння показує усі відмінності між цими сумами. Тому ви зможете побачити, де дані не збігаються. Сума відхилень розраховується такими способами:

-   **Початковий бюджет**  — сума, яка спочатку виділена в бюджеті для вибраного рядка витрат. Загальний початковий бюджет розраховується на сторінці **Попередній перегляд загальної бухгалтерської книги**.
-   **Загальна вартість**  — сума фактичних витрат, затверджених витрат, а також сумарна решта бюджету, як зазначено на вкладці **Загальне**.
-   **Відхилення**  — різниця між загальною вартістю та початковим бюджетом.
-   **Дисперсія залежно від кількості**  — загальна різниця між початковим прогнозом і загальним прогнозом. Ця різниця може бути виражена математично як (Загальна кількість за прогнозом) × (Початкова середня ціна – Загальна середня ціна). Це обчислення застосовується лише для проектних годин.
-   **Дисперсія залежно від ціни**  — загальна різниця між початковим прогнозом і загальним прогнозом. Ця різниця може бути виражена математично як (Початкова ціна за прогнозом) × (Початкова кількість за прогнозом – Загальна кількість за прогнозом). Це обчислення застосовується лише для проектних годин.

#### <a name="viewing-the-total-budgeted-amounts"></a>Перегляд загальних сум бюджету

Якщо на сторінці **Параметри керування проектами та бухгалтерського обліку** в якості методу контролю витрат вибрано **Загальний бюджет** , сторінка **Контроль витрат** обчислюватиме фактичну вартість та загальну вартість проекту, щоб допомогти вам знайти різницю між цими показниками. Зокрема, суми у стовпцях в нижній області на вкладці **Загальне** сторінки **Контроль витрат** розраховуються таким чином:

-   **Загальна вартість за бюджетом**  — загальна сума у бюджеті для обраного рядка витрат.
-   **Фактична вартість**  — загальна сума витрат, яка була понесена в межах проекту станом на сьогодні для вибраних рядків витрат.
-   **Затверджена вартість**  — загальна сума, яка була затверджена у проекті для вибраного рядка витрат.
-   **Дисперсія**  — різниця між сумою фактичних та затверджених витрат і загальною вартістю. Дисперсія показує, чи слід зазначати додаткові витрати для загального бюджету.

На сторінці **Контроль витрат** на вкладці **Відхилення** ви можете побачити різницю між загальним бюджетом і початковим бюджетом, поглянувши на зазначені нижче поля.

-   **Початковий бюджет**  — сума, яка спочатку була виділена в бюджеті для вибраного рядка витрат. Початковий бюджет розраховується на сторінці **Попередній перегляд загальної бухгалтерської книги**.
-   **Загальна вартість за бюджетом**  — загальна вартість, яка була спочатку виділена в бюджеті для рядка витрат. Загальна вартість за бюджетом розраховується на сторінці **Попередній перегляд загальної бухгалтерської книги**.
-   **Відхилення**  — відхилення для рядка витрат. Ця сума розраховується шляхом віднімання загальної вартості від початкового бюджету.
-   **Дисперсія залежно від кількості**  — загальна різниця між початковим бюджетом і загальним бюджетом. Ця сума розраховується шляхом віднімання годин у загальному бюджеті від годин у початковому бюджеті із наступним множенням цієї різниці на вартість за початковим бюджетом. Ця різниця може бути виражена математично як (Початкова вартість за бюджетом) × (Початкові години за бюджетом – Загальні години за бюджетом). Це обчислення застосовується лише для проектних годин.
-   **Дисперсія залежно від ціни**  — ця сума розраховується шляхом віднімання годин у загальному бюджеті від годин у початковому бюджеті із наступним множенням цієї різниці на загальну кількість витрачених годин. Ця різниця може бути виражена математично як (Загальна кількість витрачених годин) × (Початкові години за бюджетом – Загальні години за бюджетом). Це обчислення застосовується лише для проектних годин.

### <a name="analyze-utilization"></a>Аналіз використання

Коефіцієнт використання — це відсоток часу, коли працівник виконує оплачувану або продуктивну роботу в межах певного робочого періоду. Оплачувані години — це робочі години, за які може вимагатись плата від певного клієнта. 

Коефіцієнт використання для працівника обчислюється шляхом ділення кількості оплачуваних годин на кількість робочих годин за певний період часу. Наприклад, якщо працівник має 30 оплачуваних годин за період, а кількість робочих годин у тому ж періоді становить 40, то коефіцієнт використання цього працівника становить 75 відсотків. 

Під час обчислення коефіцієнта використання працівника ви можете обчислити коефіцієнт оплати або коефіцієнт ефективності.

-   **Коефіцієнт оплати**  — різниця між оплачуваними годинами та неоплачуваними годинами чи нормою.
-   **Коефіцієнт ефективності**  — різниця між продуктивними годинами та непродуктивними годинами чи нормою. Продуктивні години — це години, які працівник витрачає, працюючи над певним проектом. За продуктивні години зазвичай виставляються рахунки клієнтам, за винятком годин, витрачених на внутрішні проекти. Непродуктивні години ніколи не оплачуються клієнтом.

Коефіцієнт використання обчислюється на сторінці **Використання годин**. Обчислення базуються на параметрах за замовчуванням. Ці параметри також вказують, як саме розраховуватимуться годити, оскільки кожному типу проекту призначається **Використання** або **Навантаження**. Це стосується обчислювань коефіцієнта оплати та коефіцієнта ефективності.

-   **Використання**  — години, записані для вибраного типу проекту, які завжди відносяться до оплачуваного або ефективного використання.
-   **Навантаження**  — години, записані для вибраного типу проекту, які завжди відносяться до неоплачуваного або неефективного використання.
-   **Відповідно до властивості рядка**  — для конкретної операції із годинами те, чи відносяться години до оплачуваного або ефективного використання, чи ні, з’ясовується залежно від властивостей рядка цієї операції.
-   **Не включені**  — години не враховуються в обчисленнях оплачуваного або ефективного використання.

На сторінці **Використання годин** ви можете переглянути не тільки загальний коефіцієнт використання у відсотках для працівників проекту, а й кількість годин, що були використані для обчислень коефіцієнта використання для кожного із зазначених нижче типів годин.

-   **Години, що не були включені**  — ці години не впливають на коефіцієнт використання годин.
-   **Включені години**  — ці години розраховуються як сума годин використання та годин навантаження. Ці години використовуються у розрахунку коефіцієнта використання.
-   **Години навантаження**  — якщо обчислюється коефіцієнт оплати, ці години обробляються так само, як неоплатні години. Якщо обчислюється коефіцієнт ефективності, ці години враховуються так само, як непродуктивні години.
-   **Години використання**  — якщо обчислюється коефіцієнт оплати, ці години обробляються так само, як оплатні години. Якщо обчислюється коефіцієнт ефективності, ці години враховуються так само, як продуктивні години.

Під час підрахунку коефіцієнта використання для працівника ви можете використовувати норму або години, що враховуються. Якщо ви використовуєте години, що враховуються, слід переконатися, що працівники вносять увесь свій робочий час до проміжків у табелі, оскільки результат обчислення становитиме відсоток від внесених годин. При обчисленні коефіцієнта використання годин для проекту, сервісного договору проекту, запису клієнта або категорії, для розрахунків необхідно використовувати години, що враховуються.

### <a name="review-project-statements"></a>Перегляд тверджень щодо проекту

Ви можете створити твердження щодо проекту, щоб бачити швидкий знімок перебігу проекту. Під час створення тверджень щодо проекту можна задати умови, що використовуватимуться для обчислення тверджень, вибираючи варіанти на вкладці **Загальне** сторінки **Твердження щодо проекту**. Ви можете на власний розсуд вказати або вилучити перелічені нижче відомості.

-   Типи проектів
-   Типи операцій
-   Дата проекту / дата головної бухгалтерської книги
-   Дані

Після обчислення тверджень ви можете переглядати зазначені нижче відомості на різних вкладках на сторінці **Твердження щодо проекту**.

-   **Загальне**  — загальні відомості про основну структуру прибутків і збитків проекту.
-   **Прибуток та збиток**  — відомості про нарахований дохід.
-   **WIP**  – відомості про баланс рахунків WIP.
-   **Споживання**  — відомості про витрачені години, спожиті товари, витрати та нарахування заробітної плати.
-   **Рахунок-фактура**  — відомості про рахунки-фактури та виставлення рахунків.
-   **Погодинна ставка**  — погодинні ставки, які зазначаються на прибуткових та витратних рахунках.


[!INCLUDE[footer-include](../includes/footer-banner.md)]