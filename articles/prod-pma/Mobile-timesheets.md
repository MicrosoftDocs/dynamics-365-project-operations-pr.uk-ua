---
title: Табелі проектів на мобільному пристрої
description: Програма «Мої табелі» (оптимізована для мобільних пристроїв) дає змогу працівникам створювати та надсилати табелі проекту, щоб записувати години, витрачені на певний проект на мобільному пристрої.
author: abruer
ms.date: 03/16/2018
ms.topic: article
ms.prod: ''
ms.technology: ''
audience: Application User
ms.reviewer: josaw
ms.search.scope: Core, Operations
ms.search.region: Global
ms.author: abruer
ms.search.validFrom: 2018-03-16
ms.dyn365.ops.version: April 2018 update
ms.openlocfilehash: f079f0adc5123907723bb58d86592ff822141aac
ms.sourcegitcommit: 40f68387f594180af64a5e5c748b6efa188bd300
ms.translationtype: HT
ms.contentlocale: uk-UA
ms.lasthandoff: 05/10/2021
ms.locfileid: "6005951"
---
# <a name="project-timesheets-on-a-mobile-device"></a>Табелі проектів на мобільному пристрої

[!include [banner](../includes/banner.md)]

Програма **«Мої табелі» (оптимізована для мобільних пристроїв)** дає змогу працівникам створювати та надсилати табелі проекту, щоб записувати години, витрачені на певний проект на мобільному пристрої. Працівники можуть створити новий табель або скопіювати дані з наявного табеля, щоб швидко й точно записувати час. Якщо вас призначено представником, ви також можете подати табель іншого працівника. Програма дозволяє працівникам фільтрувати за станом проекту, ресурсу або затвердження, щоб швидко знайти та вибрати табель. Вона також надає співробітникам можливість зберегти вподобання, щоб зберегти відомості щодо проекту та справи в табелі. Збережені уподобання можна використовувати для створення табелів у майбутньому, тому процес запису часу стає швидшим. Програма для мобільних пристроїв не дозволяє редагувати або переглядати відомості про фінансові параметри. Програму **Мої табелі (оптимізована для мобільних пристроїв)** можна відкрити у веб-браузері вашого мобільного пристрою.

Програма **Табелі, які необхідно переглянути (оптимізована для мобільних пристроїв)** дозволяє керівникам проектів, які мають право затверджувати табелі, переглядати та затверджувати табелі проекту на мобільному пристрої. Програма для мобільних пристроїв не дозволяє редагувати або переглядати відомості про фінансові параметри. Програму **Табелі, які необхідно переглянути (оптимізована для мобільних пристроїв)** можна відкрити у веб-браузері вашого мобільного пристрою.

Ця програма для мобільних пристроїв сумісна з iPhone після оновлення платформи версії 15.
Пристрої Android будуть підтримані після оновлення платформи до версії 16, яке поки що не доступне.

## <a name="create-a-project-timesheet-on-your-mobile-device"></a>Створення табелів проекту на мобільному пристрої

1.  Занотуйте URL-адресу Dynamics 365 для сторінки **Керування проектами та бухгалтерський облік** \> **Табелі** \> **Мої табелі (оптимізована для мобільних пристроїв)**.

2.  У веб-браузері мобільного пристрою відкрийте URL-адресу, яку ви занотували на попередньому кроці.
 
3.  Виберіть **Керування проектами та бухгалтерський облік** \> **Табелі** \> **Мої табелі (оптимізована для мобільних пристроїв)**.

4.  Виберіть **Створити**.

5.  Виберіть ресурс.

6.  Відобразяться календарні дати поточного тижня.

7.  Натисніть кнопку **OK**.

8.  Клацніть **+**, щоб додати рядок.

9.  Виберіть клієнта та відомості про проект для цього рядка табеля.

10. Уведіть години, які ви відпрацювали, для вибраного рядка проекту.

11. Необов’язково: уведіть будь-які зовнішні та внутрішні зауваження щодо годин.

12. Виберіть дію «назад», щоб зберегти відомості щодо годин та повернутися до подання відомостей табеля.

13. Необов'язково: додайте більше рядків табеля.

14. Після завершення введення рядків табеля виберіть дію **Робочий цикл** \> **Надіслати**, щоб подати табель для процесу затвердження робочого циклу.


[!INCLUDE[footer-include](../includes/footer-banner.md)]