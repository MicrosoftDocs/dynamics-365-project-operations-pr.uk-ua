---
title: Додавання учасників робочої групи із сітки учасників робочої групи
description: У цьому розділі наведено відомості про те, як можна керувати ресурсами учасників робочих груп.
author: ruhercul
ms.date: 10/01/2020
ms.topic: article
ms.reviewer: kfend
ms.author: ruhercul
ms.openlocfilehash: 95f9e1d836e49672cfb51ace59aa77ea9da65b35
ms.sourcegitcommit: 40f68387f594180af64a5e5c748b6efa188bd300
ms.translationtype: HT
ms.contentlocale: uk-UA
ms.lasthandoff: 05/10/2021
ms.locfileid: "5998886"
---
# <a name="add-team-members-from-the-team-member-grid"></a>Додавання учасників робочої групи із сітки учасників робочої групи

_**Застосовується до:** Project Operations для сценаріїв на основі ресурсів і відсутності запасів, полегшене розгортання: угоди та виставлення рахунків-проформ_

Dynamics 365 Project Operations містить приладну дошку диспетчера ресурсів, яка забезпечує візуальний огляд вимог і використання ресурсів у організації. Діаграми на цій приладній дошці можна використовувати для візуалізації таких відомостей:

- **Попит на ресурси**: діаграма **Активний запит ресурсу** показує ресурси, які було надіслано. Ресурси об'єднуються за ролями або за проектами.
- **Неподаний попит на ресурси**: діаграма **Непризначений попит на ресурси** відображає всі запити на ресурси, які не було надіслано. Ця діаграма допомагає керівникам з ресурсів переглядати попит, який не є сталим та може подаватися за допомогою запитів ресурсів.
- **Платне використання за минулий тиждень**: діаграма **Використання за роллю** показує відсоток фактичного оплачуваного використання за ролями у порівнянні з цільовим використанням за роллю.

    > [!NOTE]
    > Щоб зробити доступною діаграму **Використання за роллю**, створіть завдання, яке запускає робочий цикл **UpdateRoleUtilization**. Це повторюване завдання виконується кожні сім днів для обчислення оплачуваного використання протягом попередніх семи днів. Результати групуються за ролями.

## <a name="manage-project-team-members"></a>Керування учасниками робочої групи проекту

Керівники проектів можуть використовувати приладну дошку керівника з ресурсів для керування ресурсами у проектах. Наприклад, вони можуть додавати учасників робочої групи безпосередньо до проекту та резервувати учасників робочої групи, щоб виконати запити на ресурси, які було знайдено через загальний ресурс.

### <a name="add-a-team-member-directly-to-a-project"></a>Додавання учасників робочої групи безпосередньо до проекту

Щоб додати учасників робочої групи безпосередньо до проекту, на формі **Проекти** у вкладці **Робоча група** виберіть **Створити**. Відобразиться діалогове вікно **Швидке створення: учасник робочої групи**. У цьому діалоговому вікні можна виконати зазначені нижче завдання:

- **Зарезервувати названий ресурс**: у полі **Доступний для резервування ресурс** виберіть ім'я ресурсу. Потім виберіть роль, задайте період, а потім виберіть метод розподілу. Вибраний ресурс додається до проекту за допомогою вибраного методу розподілу та календаря ресурсів.
- **Додати загальний ресурс**: залиште поле **Доступний для резервування ресурс** пустим, а потім виберіть роль, задайте період та виберіть бажаний метод розподілу. Загальний ресурс додається до робочої групи в якості заповнювача. Заповнювач містить шаблон вимог, який використовуватиметься для резервування названих ресурсів у робочій групі. Вимога робиться згідно з календарем проекту.
- **Додати названий ресурс до робочої групи, не споживаючи виробничої спроможності ресурсу**: у полі **Доступний для резервування ресурс** виберіть ресурс. Виберіть період, а потім виберіть пункт **Жоден** як метод розподілу. Ресурс додається до робочої групи, але його виробнича спроможність не буде спожита через резервування.

### <a name="book-a-team-member-to-fulfill-resource-requirements-for-a-generic-resource"></a>Зарезервуйте учасника робочої групи для задоволення вимоги ресурсу для загального ресурсу

У Project Operations можна зарезервувати загальний ресурс для робочої групи проекту. Крім того, можна вказати роль, необхідну виробничу спроможність і спосіб розподілу цієї спроможності. У вимозі до ресурсу можна вказати атрибути, пов'язані з загальним ресурсом. Ці атрибути включають необхідні навички, бажані організаційні одиниці і ресурси.

Виконайте наведені нижче кроки, щоб указати необхідні уміння для загального ресурсу для розробника.

1. На формі **Проекти** у вкладці **Робоча група** виберіть **Створити**, щоб зарезервувати загальний ресурс.
2. У поданні **Усі учасники робочої групи** у стовпці **Вимоги до ресурсів** виберіть посилання, щоб додати необхідні навики для загального ресурсу.
3. На формі **Вимога ресурсу** в сітці **Вміння** виберіть три крапки (**...**), а потім виберіть **Додати нову характеристику вимоги**, щоб додати необхідні навички для розробників.
4. У формі із діалоговим вікном **Швидке створення: характеристика вимоги**, у полі **Характеристика** виберіть потрібне вміння.
5. У полі **Значення оцінки** виберіть рівень кваліфікації для цього вміння. 
6. У полі **Вимога ресурсу** задайте вимоги до вихідних ресурсів з організаційних одиниць або навіть названих ресурсів. Коли настроювання завершено, натисніть **Зберегти**.
7. На формі **Вимога ресурсів** виберіть **Зарезервувати**, щоб виконати вимоги до ресурсів. Крім того, можна вибрати загальний ресурс у сітці **Усі учасники робочої групи**, а потім вибрати **Бронювати**.

    > [!NOTE]
    > У цьому прикладі є вимога на 40 годин, але немає фактично заброньованих годин, оскільки у загальних ресурсах немає резервувань. Крім того, немає призначених годин, оскільки загальний ресурс було додано безпосередньо до робочої групи, замість додавання із використання призначення завдання.

    На формі **Помічник з планування** можна фільтрувати наявні ресурси за вимогами, визначеними у вимогах до ресурсів. Ресурси сортуються відповідно до параметрів сортування, заданих на дошці розкладів.

   Найчастіше використовуються перелічені нижче фільтри.

    - **Характеристики разом з оцінкою**: фільтруйте за уміннями, сертифікатами та іншими якостями ресурсу, а також за рівнем кваліфікації.
    - **Ролі**: фільтруйте за ролями за замовчуванням, які призначаються ресурсам, доступним для резервування.
    - **Організаційні підрозділи**: фільтруйте доступні для резервування ресурси за організаційними підрозділами, до яких їх призначено.

8. Якщо ви не задоволені результатом первинного пошуку вимог, можна змінити умови фільтра. Розгорніть область **Подання фільтра** ліворуч, а потім виберіть **Пошук**, щоб знайти додаткові ресурси. Щоб змінити порядок сортування результатів, виберіть параметр **Сортування**.
9. Виберіть ресурси відповідно до вимог, указаних у вимозі, як зазначено у верхній частині сітки. Можна зняти виділення з клітинок сітки та залишити цю виробничу спроможність відкритою. Можна вибрати лише один ресурс за раз як зарезервований.
10. Виберіть **Забронювати**, щоб зарезервувати вибраний ресурс і залишити панель розкладів відкритою, щоб можна було вибрати додаткові ресурси. Натомість виберіть **Забронювати і вийти**, щоб забронювати вибраний ресурс і закрити дошку розкладів.
11. Поверніться до подання **Усі учасники робочої групи**. У сітці зверніть увагу на те, що загальний ресурс замінено на названий ресурс, а 40 години перелічені як заброньовані для цього ресурсу.

    > [!NOTE]
    > Призначені години не відображаються, оскільки вони були заброньовані безпосередньо в робочій групі. Вони не були заброньовані за допомогою призначення завдань.

## <a name="assign-generic-resources-to-tasks-and-generate-resource-requirements"></a>Призначення загальних ресурсів на завдання і вимоги до загальних ресурсів

У Project Operations можна створювати завдання, а потім призначати на них загальні ресурси. Попит на ресурс може бути представлений заповнювачами, поки ви оцінюєте розклад і фінансові показники. Потім можна згенерувати вимоги до ресурсів для загальних ресурсів і виконати їх.

1. На формі **Проекти** на вкладці **Розклад** виберіть **Додати**, щоб створити завдання.
2. У полі **Ресурси** виберіть символ **Вибір ресурсу**. Відобразиться засіб вибору ресурсів, який показує наявних учасників для цього проекту.
3. Введіть ім'я нового загального ресурсу, а потім натисніть кнопку **Створити**.
4. У діалоговому вікні **Швидке створення: учасник робочої групи**, яке відобразиться в полі **Роль**, виберіть роль для загального ресурсу. 
5. У полі **Підрозділ ресурсу** виберіть організаційну одиницю для загального ресурсу. Натисніть кнопку **Зберегти**. Загальний учасник робочої групи тепер призначений на завдання.

   У вкладці **Робоча група** відобразиться новий загальний учасник групи. Зверніть увагу, що до нього призначено лише години. Ці години — це сума усіх завдань, призначених загальному учаснику робочої групи. Загальний учасник робочої групи не має необхідних годин або вимоги ресурсу.

6. Тепер можна призначити загального учасника робочої групи на інші завдання за допомогою засобу вибору ресурсів.

   Після завершення призначення загальних ресурсів на завдання можна створити вимоги до ресурсів для загального ресурсу.

7. У вкладці **Робоча група** виберіть загальний ресурс, а потім виберіть **Створити вимогу**. Після створення вимоги, загальний учасник команди матиме необхідний час і посилання на вимогу ресурсу.

  Після того, як ви забронюєте названий ресурс, загальний ресурс буде видалено з робочої групи та замінено на названий ресурс. У вкладці **Розклад** призначення для загального ресурсу буде видалено та замінено на названий ресурс.

  > [!NOTE]
  > Це відбувається лише тоді, коли названий ресурс є повністю заброньованим для вимоги до загального ресурсу. Коли або названий ресурс частково замінює вимогу до загального ресурсу, або кілька названих ресурсів замінюють вимогу до загального ресурсу, завдання залишається призначеним загальному ресурсу.

Програма Project Operations не призначає обидва ресурси на завдання, оскільки така поведінка призведе до менш прогнозованого розкладу. У цьому простому прикладі можна легко поділити години між двома ресурсами. Проте в більш складних сценаріях, пов'язаних з кількома завданнями та багатьма ресурсами, програма PSA мала би зробити припущення щодо того, як слід розподіляти резервування, що отримані для кількох ресурсів, між кількома завданнями.

Тому в таких сценаріях керівник проекту відповідає за аналіз кількох резервувань і призначення їх відповідно до потреби. Щоб розподіляти резервування, керівник проекту призначає завдання загальних ресурсів названим ресурсам, а потім використовує подання **Звірення**, щоб переконатися в тому, що такий розподіл працює з резервуваннями.

### <a name="edit-a-resource-requirement"></a>Редагувати вимогу до ресурсів

Після створення вимоги до ресурсів керівник проекту або керівник з ресурсів може захотіти змінити відомості, щоб звузити умови пошуку в разі використання дошки розкладів. Щоб змінити вимоги до ресурсів, виконайте зазначені нижче дії.

1. На формі **Проекти** у вкладці **Робоча група** виберіть посилання на будь-яку вимогу до загального ресурсу.
2. На формі **Вимоги до ресурсу**, що з'явиться, введіть необхідну інформацію щодо поля

   На формі **Вимоги до ресурсу** керівник проекту або керівник з ресурсів також може визначати уміння, ролі, параметри ресурсів і бажану організаційну одиницю.

### <a name="update-resource-bookings-after-they-are-booked-on-a-project"></a>Оновлювати резервування ресурсів після того, як вони були зарезервовані у проекті

Після додавання до робочої групи загальних або названих ресурсів можна змінити їх резервування.

1. На формі **Проекти** у вкладці **Робоча група** виберіть учасника робочої групи, а потім виберіть **Обслуговування резервувань**.
 
   Відобразиться дошка розкладів і на екрані відображаються резервування учасників проектної групи. Розгорніть запис учасника робочої групи, щоб переглянути години, які було заброньовано для цього проекту, а також інші проекти, які споживають виробничу спроможність учасників робочої групи.

2. Виберіть і перетягніть резервування, щоб збільшити або зменшити його. Відобразиться діалогове вікно **Створення резервування ресурсів**, за допомогою якого можна настроїти резервування.
3. Клацніть правою кнопкою миші на бронюванні. Потім можна скористатися контекстним меню, щоб виконати зазначені нижче дії.

    - Змініть стан резервування
    - Редагування резервування
    - Замініть ресурс в робочій групі проекту

### <a name="change-the-booking-status"></a>Змініть стан резервування

Можна змінити будь-який стан за замовчуванням або настроюваний стан резервування.

Програма Project Operations може працювати із наведеними нижче станами резервування.

- **Скасовано**: цей стан скасовує резервування ресурсу та звільняє виробничу спроможність ресурсу.
- **Остаточне резервування**: споживає виробничу спроможність ресурсу. Резервування зазвичай матиме такий стан, коли ви відкриваєте **Обслуговування резервувань** з сітки **Усі учасники робочої групи** на формі **Проекти**.
- **М'яке резервування**: додає ресурс до робочої групи, але не споживає виробничу спроможність ресурсу. Цей стан означає, що ресурс було зарезервовано для потенційної роботи, але його виробничу спроможність за потреби все ще можна використати для інших завдань. У поданні загальної доступності ресурсів м'які резервування мають інший стан, ніж точні резервування.
- **Запропоновано**: цей стан показує, що керівник з ресурсів або керівник проекту запропонував певний ресурс. Пропозиції не споживають виробничу спроможність ресурсу, а ресурс не додається до робочої групи. Щоб остаточно зарезервувати ресурс для робочої групи, керівник проекту має прийняти пропозицію.

### <a name="submit-resource-requests"></a>Надсилання запитів ресурсів

Запити ресурсів використовуються для обслуговування попиту (вимоги до ресурсів), який має бути задоволений керівником з ресурсів. Для загального ресурсу, який вже є в робочій групі, можна надіслати запит ресурсу безпосередньо. Запит ресурсу можна виконати двома способами:

- Керівник з ресурсів безпосередньо задовольняє запит. У цьому разі загальний ресурс замінюється на точне резервування, яке має названий ресурс.
- Керівник з ресурсів пропонує ресурс керівнику проекту, а керівник проекту затверджує або відхиляє запропонований ресурс.

#### <a name="direct-fulfillment-of-resource-requests"></a>Безпосереднє виконання запитів ресурсів

Під час створення вимоги до ресурсів керівник проекту може подати запит ресурсів для загального ресурсу, вибравши цей ресурс, а потім вибравши **Подати запит**. Коментарі щодо ресурсу можна надати керівнику з ресурсів, який виконує запит. Після надсилання запиту поле **Стан** для учасника команди буде змінено на **Надіслано**. Коли керівник з ресурсів виконує запит, загальний учасник команди заміщується названим ресурсом у сітці **Усі учасники робочої групи**.

#### <a name="use-a-resource-proposal-for-resource-requests"></a>Використання пропозиції ресурсу для запитів ресурсів

Замість того, щоб безпосередньо резервувати ресурс в запиті, керівник з ресурсів може запропонувати ресурс керівнику проекту. Керівник з ресурсів може використовувати цю можливість, коли неможливо відшукати точну відповідність вимогам. Коли керівник з ресурсів пропонує ресурс, керівник проекту бачить, що поле **Стан** для загального члена команди змінюється на **Потребує перегляду**.

Ви можете побачити запропонований ресурс та наочне відображення впливу, який матиме резервування цієї пропозиції. 

1. Двічі клацніть учасника команди, який має стан **Потребує перегляду**. 
2. Виберіть вкладку **Пропоновані ресурси**.
3. Виберіть **Прийняти всі пропозиції**, щоб прийняти всі пропоновані ресурси або **Відхилити всі пропозиції**, щоб відхилити їх. Якщо ви приймаєте запропоновані ресурси, вони будуть точно зарезервовані в рамках проекту як учасники робочої групи, а також замінять загальні ресурси.

> [!NOTE]
> Слід або прийняти, або відхилити всі запропоновані ресурси. Не можна їх частково прийняти або відхилити.

### <a name="substitute-a-resource-on-the-project-team"></a>Замініть ресурс в робочій групі проекту

Інколи керівник проекту має замінити зарезервованого учасника робочої групи в проекті.

1. На формі **Проекти** у вкладці **Робоча група** виберіть ресурс, який потребує заміни, а потім виберіть **Обслуговування резервувань**.
2. Розгорніть ресурс, щоб переглянути проекти, до яких його призначено.
3. Клацніть правою кнопкою миші проект, а тоді виберіть **Замінити ресурс**.
4. Якщо ви знаєте, яким ресурсом слід замінити поточний ресурс, виберіть або введіть ім'я, а потім виберіть **Перепризначити**.

Або Якщо потрібно знайти ресурс, виконайте зазначені нижче кроки.

1. Виберіть **Знайти заміну**.

   Помічник зі планування показує список доступних замінників. У помічнику з планування можна додатково відфільтрувати наявні ресурси, щоб знайти відповідний замінник.

2. Щоб замінити ресурс, виберіть потрібний ресурс, а потім виберіть **Замінити**.   

   Резервування та призначення замінюються новим ресурсом.

## <a name="reconcile-team-member-bookings-and-assignments"></a>Узгоджуйте резервування та призначення учасників робочої групи

Для учасників робочої групи, резервування та призначення можна гнучко поєднувати. Іншими словами, ресурси можуть мати призначення, але не мати резервувань, або вони можуть мати резервування, але не мати призначень. В ідеалі резервування та призначення мають бути узгоджені, щоб ресурси мали виробничу спроможність виконувати призначення завдань. Проте резервування може базуватися на доступності а хронометраж завдань може змінитися упродовж проекту. Таким чином, вільне поєднання резервувань і завдань забезпечує гнучкість.

У програмі Project Operations є вкладка **Звірення**, яка дає змогу керівникам проектів узгодити резервування учасників і їх призначення до робочих груп проектів.

У вкладці **Звірення** відображаються резервування та призначення до рівня індивідуального призначення завдань для кожного члена команди. Вона показує години у клітинках, які відповідають періодам часу від місяців до кількох днів.

На вкладці також відображається загальний спільний результат для проекту разом із стовпцем підсумків.

Для кожного ресурсу вкладка обчислює різницю між бронюваннями учасників робочої групи та зведенням призначень на завдання учасника робочої групи. В ідеалі ця відмінність має бути 0 (нуль). Іншими словами, не повинно бути різниці між бронюваннями і призначеннями. Відмінності забарвлені та затінені, щоб привернути увагу до двох умов:

- **Брак резервування**: виникає тоді, коли ресурс має більше призначень, ніж резервувань. Оскільки цю виробничу спроможність не було зарезервовано, для покриття дефіциту керівник проекту може виправити цю ситуацію шляхом розширення резервувань ресурсу.
- **Надлишкові резервування**: виникає, коли ресурс було зарезервовано для проекту, але не призначено на завдання. Ця умова може бути прийнятною в тих випадках, коли ресурс було заброньовано до проекту, перш ніж було створено призначення на завдання. Проте в інших випадках ресурс не планується призначати на завдання. У цих випадках керівник проекту має розглянути можливість скасування резервування ресурсів, щоб можна було використати їхню виробничу спроможність для іншого проекту.

У деяких випадках під час перегляду часу на рівні, вищому, ніж по днях (наприклад, на рівні місяця), можна побачити, що чиста різниця для певних ресурсів нульова. Іншими словами, резервування = призначення. Однак, якщо ви переглядаєте час на рівні тижня, можна побачити, що є призначення на нуль годин та бронювання на 40 годин у перший тиждень, але призначення на 40 годин та бронювання на нуль годин на другому тижні. Загалом резервування та призначення узгоджуються, але вони відрізняються тиждень від тижня.

Коли ви переглядаєте час на вищому рівні, клітинки у вкладці **Звірення** мають індикатор, що повідомляє про різницю на нижчому рівні. Двічі клацніть у клітинці, щоб збільшити масштаб та переглянути різницю. Потім можна клацнути правою кнопкою миші, щоб зменшити масштаб. Вибравши ресурс, а потім елемент керування **Наступна різниця** на панелі інструментів сітки, можна переходити до наступної різниці між резервуваннями та призначеннями для цього ресурсу. Виберіть **Попередня різниця**, щоб повернутися назад. Крім того, можна вимкнути індикатор різниці та навігацію в розділі **Настройки**.

Якщо у вас є призначення завдань для ресурсу, але немає резервувань, на формі **Проекти** у вкладці **Звірення** виберіть брак резервування, а потім виберіть **Подовжити резервування**. Відобразиться діалогове вікно **Продовжити резервування** та відображається резервування, яке потрібно виправити, щоб позбутися браку ресурсу. Діалогове вікно також показує існуючі резервування ресурсів у всіх проектах та інших сутностях, для яких можливе планування. Якщо вибрати значення **ОК**, щоб створити резервування для ресурсу, незалежно від доступності цього ресурсу, це може призвести до надмірного резервування.

Потім керівник проекту або керівник з ресурсів може використовувати панель розкладів для керування будь-якими ситуаціями, коли ресурси мають надмірні резервування, що виходять за межі їхньої виробничої спроможності.


[!INCLUDE[footer-include](../includes/footer-banner.md)]