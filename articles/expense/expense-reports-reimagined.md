---
title: Переосмислення звітів про витрати
description: У цьому розділі наведено відомості про перероблені та переосмислені процеси запису звітів про витрати.
author: suvaidya
manager: AnnBe
ms.date: 10/01/2020
ms.topic: article
ms.prod: ''
ms.service: project-operations
ms.search.form: ''
audience: Application User
ms.reviewer: kfend
ms.search.scope: ''
ms.search.region: ''
ms.author: suvaidya
ms.search.validFrom: ''
ms.dyn365.ops.version: ''
ms.openlocfilehash: 18d7407681906361f3f818225efb8510ac981d98
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: uk-UA
ms.lasthandoff: 10/28/2020
ms.locfileid: "4122834"
---
# <a name="expense-reports-reimagined"></a>Переосмислення звітів про витрати

Запис звіту про витрати було перероблено, і тепер завершення звіту стало простішим та потребує менше часу. Нижче наведено основні компоненти нового процесу роботи із витратами.

- Нова робоча область для керування витратами, що дозволяє бачити витрати ваших представників.
- Новий інтерфейс зіставлення квитанцій, що дозволяє краще бачити квитанції рівня заголовка та спрощує процес вкладення квитанцій до позицій витрат.
- Нова сітка, доступна тільки для читання, яка дає змогу переглядати значно більше позицій витрат і додаткових стовпців даних. Тепер можна побачити всі деталізовані та розділені позиції, а також їхні батьківські витрати.
- Спрощена панель для редагування витрат.
- Перероблено повідомлення про помилки, попередження та політики, щоб забезпечити належний контекст і розуміння проблеми та способи її вирішення. Ми вилучили кілька повідомлень, що з'являлися перш, ніж користувачі могли виконати завдання та вирішити проблему.
- Нова сторінка для зазначення обов'язкових полів, необов'язкових полів і полів, які не слід використовувати. Ця сторінка дозволяє зменшити кількість полів, які необхідно заповнювати.
- Новий вигляд звітів про витрати, щоб звіти більше не виглядали так, мовби їх розробляли виключно для працівників бухгалтерії.

Щоб увімкнути новий інтерфейс, скористайтеся робочою областю **Керування функціями**, щоб увімкнути функцію **Переосмислення звітів про витрати**. При увімкненні цієї функції буде виконано зазначені нижче дії.

- Наявну робочу область керування витратами буде замінено на нову робочу область.
- Буде додано новий пункт меню, що керуватиме видимістю поля витрати.
- Не буде видалено жодних наявних пунктів меню для звітів про витрати (наявна сторінка) або полів звіту про витрати.
- Робочі цикли та будь-які затвердження переноситимуть вас, як і раніше, на наявну сторінку звітів про витрати.

## <a name="getting-started-video-for-new-users"></a>Відео про початок роботи для нових користувачів

> [!VIDEO https://www.microsoft.com/videoplayer/embed/RE2Y7gO]

Відео [Робота із витратами у Dynamics 365 for Finance and Operations](https://youtu.be/Ocy-MsTvEE0) (див. вище) включено до [списку відтворення Finance and Operations](https://www.youtube.com/playlist?list=PLcakwueIHoT_SYfIaPGoOhloFoCXiUSyW), що доступний на YouTube.

## <a name="new-features"></a>Нові можливості

| Нова функція | Опис |
|---|----|
| Видимість поля витрат | На новій сторінці із настройками можна вказати, які поля слід вимкнути для організації, які поля слід зробити обов'язковими та які поля рекомендовано. |
| Обов’язкові поля | Завдяки новим простим налаштуванням можна зробити деякі поля необхідними, не використовуючи інфраструктуру політик. |
| Необов’язкові поля | Додано другу сторінку для необов'язкових полів. Таким чином працівники не відчуватимуть, що вони зобов'язані заповнювати поля, але до цих полів все одно можна буде легко дістатися. |
| Додавання невкладених квитанцій | Можливість додавання невкладених квитанцій до звіту про витрати є більш наочною в робочій області та у звіті про витрати. |
| Покращений обмін повідомленнями | Тепер позиції витрат із помилками та попередженнями більш помітні. |
| Зменшення кількості повідомлень в рядку повідомлень| Кількість повідомлень Infolog зменшилася, а також приділено увагу запобіганню повторів повідомлень у багатьох випадках. |
| Групування типових дій | Інтерфейс став більш лаконічним, а також було додано нові кнопки для більшості типових дій на рівні позиції та кнопку з трьома крапками (...) для заголовка та інших менш частих дій. |
| Нова робоча область для підвищення наочності | Нова робоча область уніфікує функції та посилання, які дозволяють користувачам переходити до інших областей. |
| Додавання наявних витрат та квитанцій під час створення витрат | Під час створення звітів про витрати ви можете додати усі або деякі витрати та квитанції. |
| Калькулятор обмінного курсу | Додано калькулятор обмінного курсу, який дозволяє обчислювати обмінний курс для власних витрат у різних грошових одиницях. |
| Збереження та додавання нових позицій витрат | Кнопки **Зберегти** та **Створити** доступні при введенні нових витрат і допомагають швидко додавати позиції витрат. |
| Краща видимість розділених і деталізованих позицій | Деталізовані та розділені рядки додаються безпосередньо до списку витрат, щоб збільшити видимість і допомогти легко визначити, чи є помилки. |
| Відображення квитанцій під час деталізації | Квитанції можуть відображатися під час деталізації. |

Початковий випуск орієнтований на сценаріях введення витрат. Будь-який сценарій ревізії або затвердження звітів про витрати буде, як і раніше, використовувати наявну сторінку введення витрат.

Наведені нижче функції присутні на наявній сторінці, але ще не присутні на новій сторінці. Ці функції будуть повторно представлені у наступних кількох випусках:

- Затвердження
- Затвердження кредиторської заборгованості та можливість редагування бухгалтерського обліку
- Кілька точок входу
- Інтеграція заявок на подорожі
- Сутність даних для видимості поля витрат
- Сутність для витрат добових
- Робочий цикл на рівні позиції
- Підтримка проміжного затверджувача
- Додаткова деталізація
