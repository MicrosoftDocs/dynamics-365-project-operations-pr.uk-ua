---
title: Відшкодування ПДВ у Керуванні витратами
description: У цьому розділі описано відшкодування коштів за відповідними операціями з податку на додану вартість (ПДВ).
author: suvaidya
manager: AnnBe
ms.date: 10/10/2020
ms.topic: article
ms.service: dynamics-365-customerservice
ms.reviewer: kfend
ms.author: suvaidya
ms.openlocfilehash: 2c20e4a7fa9748e03bf1729fc2f7bdbfc2f292d1
ms.sourcegitcommit: 11a61db54119503e82faec5f99c4273e8d1247e5
ms.translationtype: HT
ms.contentlocale: uk-UA
ms.lasthandoff: 10/16/2020
ms.locfileid: "4086584"
---
# <a name="vat-recovery-in-expense-management"></a>Відшкодування ПДВ у Керуванні витратами

_**Застосовується до:** Project Operations для сценаріїв на основі ресурсів і відсутності запасів_

Щоб отримати відшкодування за відповідним операціями з податку на додану вартість (ПДВ), компанія або організація має визначити, зібрати, перевірити та надіслати точну інформацію. Цей процес складається з кількох завдань і, залежно від розміру компанії, може включати кілька співробітників або ролей.

Щоб відшкодувати ПДВ у модулі **Керування витратами**, потрібно виконати зазначені нижче передумови:

- Необхідно створити коди податків для країн/регіонів, виділених для категорій витрат.
- Для кожного коду податків необхідно створити групу за податком із продажу.
- Для кожної групи за податком із продажу необхідно створити код податку із продажу товару.

Після виконання передумов необхідно виконати зазначені нижче кроки, щоб попросити відшкодування за операціями з ПДВ.

1. У звіті про витрати введіть податкову інформацію про операції з кредитною карткою, щоб визначити відповідні відшкодування ПДВ.
2. Перевірте правильність усіх податкових даних, а потім опублікуйте звіт про витрати.
3. Обробіть витрати, які підпадають під міжнародне відшкодування ПДВ.
4. Надішліть дані про відшкодування ПДВ до стороннього постачальника, щоб оформити повернення міжнародного відшкодування.
5. Обробіть витрати для внутрішньодержавного відшкодування ПДВ.

У розділах нижче наведено приклади того, як співробітники Contoso виконують кожен крок.

## <a name="enter-tax-information-about-credit-card-transactions-to-identify-eligible-vat-refunds"></a>Введення податкової інформації про операції з кредитною карткою, щоб визначити відповідні відшкодування ПДВ

Ненсі, торговий представник Contoso і працює в США, нещодавно повернулася із торгового відрядження до Сполученого Королівства. Під час відрядження Ненсі здійснила деякі витрати з особистої кредитної картки на харчування. Тепер Ненсі повинна створити звіт про витрати для узгодження витрат.

Коли Ненсі вводить дані до звіту про витрати, вона обирає **Сполучене Королівство** у полі **Країна/регіон** на сторінці **Змінити звіт про витрати**. Після цього список груп за податком із продажу фільтрується таким чином, що відображаються тільки групи, що застосовуються до Сполученого Королівства. Ненсі вибирає групу за податком із продажу **Сполучене Королівство 001**, а потім вибирає групу за податком із продажу товару **Харчування**. Після цього Ненсі додає нову транзакцію для проживання. Оскільки для проживання у Сполученому Королівстві наявна лише одна група за податком із продажу і лише одна група за податком із продажу товару, ці дані автоматично заповнюються до звіту Ненсі про витрати.

У політиці Contoso всі витрати повинні мати відповідну квитанцію. Тому коли Ненсі зберігає звіт про витрати, вона отримує повідомлення про те, що вона повинна прикріпити квитанцію для кожної транзакції, вказаної у звіті про витрати. Ненсі перевіряє, що вона прикріпила до звіту про витрати цифрове зображення кожної квитанції про транзакцію, а потім надсилає звіт на затвердження. Після цього вона надсилає паперові квитанції віддаленій робочій групі обробки. Ця робоча група надішле дані про відшкодування ПДВ сторонньому постачальнику, який подає міжнародні відшкодування ПДВ для Contoso.

## <a name="verify-tax-information-and-post-an-expense-report"></a>Перевірка податкової інформації та публікація звіту за витратами

До того, як Ейпріл, координатор рахунків до сплати Contoso, зможе опублікувати звіт про витрати, вона повинна ввести будь-яку податкову інформацію, що відсутня у ньому. Вона відкриває сторінку **Дані звіту про витрати** і бачить схвалений звіт про витрати Ненсі. Тоді Ейпріл відкриває звіт про витрати, щоб переглянути відомості про транзакції. Вона бачить, що Ненсі не ввела групу за податком із продажу для однієї з транзакцій. Через те, що ці відомості не вказані, Ейпріл не може опублікувати звіт про витрати. Тому вона дивиться на сторінку **Настроювання податків** у Керуванні витратами і знаходить відповідну групу за податком із продажу для країни/регіону та типу транзакції. Тепер Ейпріл може опублікувати звіт про витрати до головної бухгалтерської книги.

Коли Ейпріл опублікує звіт про витрати, буде створено робочий елемент «ПДВ до відшкодування». Цей робочий елемент призначено члену віддаленої робочої групи обробки. Ейпріл отримує повідомлення, яке підтверджує, що публікація пройшла успішно. У цьому повідомленні також наведено кількість транзакцій із ПДВ, виявлених для відшкодування.

## <a name="process-expenses-that-are-eligible-for-international-vat-recovery"></a>Обробка витрата, які підпадають під міжнародне відшкодування ПДВ

Арні, член віддаленої робочої групи обробки Contoso, відповідає за перевірку, щоб усі необхідні відомості для відшкодування ПДВ було вказано до звітів про витрати. Він відкриває сторінку **Відшкодування податків за витратами** і вибирає звіт про витрати, який надіслала Ненсі. Після цього Арні перевіряє, щоб було додано всі необхідні квитанції, а також, щоб були введені правильні група за податком із продажу та код податку із продажу товару.

Коли Арні отримує паперові квитанції від Ненсі, він звіряє їх з цифровими квитанціями, а потім змінює статус звіту про витрати на **Готовий до відшкодування**.

## <a name="send-vat-recovery-data-to-the-third-party-vendor"></a>Надсилання даних про відшкодування ПДВ сторонньому постачальнику

Коли Арні готовий надіслати дані звіту про витрати сторонньому постачальнику, який подає відшкодування ПДВ, він відкриває сторінку **Відшкодування податків за витратами**. Він фільтрує сторінку, щоб на ній було показано тільки звіти про витрати, позначені як **Готові для відшкодування**. Після цього Арні натискає **Файл** &gt; **Експортувати в Excel**. Відомості про ПДВ зі звітів про витрати експортуються на аркуш Microsoft Excel. Арні подає цей аркуш сторонньому постачальнику і додає повідомлення, в якому вказує, що паперові квитанції були надіслані кур’єром.

## <a name="process-expenses-for-domestic-vat-recovery"></a>Обробка витрат для внутрішньодержавного відшкодування ПДВ

Арні повинен перевірити, що транзакції зі звіту про витрати підлягають відшкодуванню ПДВ, а також що до звітів додаються цифрові квитанції. Щоб почати обробку відповідних витрат для внутрішньодержавного відшкодування, Арні відкриває сторінку **Відшкодування податків за витратами** і вибирає звіт про витрати, який вимагає перевірки. Він перевіряє, чи є квитанції на ім'я компанії, а не працівника. (Для відшкодування ПДВ квитанції мають бути на ім’я компанії.) Після цього Арні перевіряє, щоб були введені правильні група за податком із продажу та код податку із продажу товару.

Коли Арні отримує паперові квитанції, він змінює статус звіту про видатки на **Готово для відшкодування**. Після цього він може подати відшкодування до відповідного податкового органу. У цьому випадку відповідний податковий орган у Сполучених Штатах — це Податкове управління (IRS).
