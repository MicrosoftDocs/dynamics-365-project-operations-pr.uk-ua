---
title: Визначення політик витрат
description: Ви можете визначити політики витрат, яких працівники повинні будуть дотримуватися під час введення та надсилання звітів про витрати та заявок на подорожі.
author: suvaidya
manager: AnnBe
ms.date: 09/23/2020
ms.topic: article
ms.prod: ''
ms.service: project-operations
ms.search.form: ''
audience: Application User
ms.reviewer: kfend
ms.search.scope: ''
ms.search.region: Global
ms.author: suvaidya
ms.search.validFrom: ''
ms.dyn365.ops.version: ''
ms.openlocfilehash: c55cec132649daf9ee08ea4d8db3668860247934
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: uk-UA
ms.lasthandoff: 10/28/2020
ms.locfileid: "4128443"
---
# <a name="define-expense-policies"></a>Визначення політик витрат

_**Застосовується до:** Project Operations для сценаріїв на основі ресурсів і відсутності запасів, полегшене розгортання: угоди та виставлення рахунків-проформ_

Ви можете визначити політики, яких працівники повинні будуть дотримуватися під час введення та надсилання звітів про витрати та заявок на подорожі.         
Упровадження політик витрат допоможе ефективно керувати витратами.         

Наприклад, можна задати політику для витрат на готелі у Нью-Йорку, яка визначатиме, що витрата за одну ніч не може перевищувати 250 доларів США.       
Якщо працівник подає звіт про витрати або заявку на подорож, де вартість номеру перевищує цю суму, система повідомить         
працівнику, що суму, задану політикою для витрати, було перевищено. Ви можете налаштувати повідомлення, яке отримає працівник,        
під час визначення політики.      
        
Ви можете визначати політики трьох типів.         
        
- **Попередження**: дає змогу працівникові надати звіт про витрати або заявку на подорож, але витрата буде позначена для усіх осіб, що затверджують витрати,         
  а також для внесення до звіту пізніше.        

- **Помилка**: вимагає від працівника змінити витрату відповідно до політики, перш ніж надавати звіт про витрати або заявку на подорож.        
 
 - **Обґрунтування**: вимагає від працівника або керівника ввести обґрунтування для перевищення суми, заданої політикою, перш ніж надсилати звіт про витрати або заявку на подорож.        

## <a name="policy-tips"></a>Поради щодо політик
Нижче наведено кілька порад, які допоможуть під час створення нових політик для керування витратами. 

- Політики мають обмеження чинності за датами, тобто, політика не діятиме, якщо дата її створення є пізнішою, ніж сталася витрата. Наприклад, ви створюєте нову політику сьогодні, щоб встановити максимальний розмір витрати на харчування як $50. Усі наявні витрати, які вчора вже було введено, не будуть перевірені на відповідність цій політиці.
- Під час створення політики для категорії витрат, яку можна деталізувати, доцільно додавати умови для типів рядків витрат. Деякі політики, наприклад, обов’язкова наявність квитанції, можуть не мати сенсу для деталізованих рядків. У подібній ситуації політика застосовується лише до рядка заголовка або недеталізованих рядків. 
- Політики керування витратами застосовуються до вихідної сутності за замовчуванням. Для сценаріїв взаємодії між компаніями можна налаштувати політику таким чином, що вона замість цього застосовуватиметься до кінцевої сутності (позичальника). Щоб застосувати політику до кінцевої сутності, увімкніть функцію **Застосовувати політику щодо витрат до юридичної особи-позичальника** в робочій області **Керування функціями**.

## <a name="when-to-evaluate-policies"></a>Коли політики застосовуються

У параметрах керування витратами можна налаштувати, щоб політики щодо витрат застосовувалися під час збереження рядка або під час надання звіту про витрати. Якщо вибрати, щоб політики застосовувалися під час збереження рядка, користувачі зможуть раніше зрозуміти, що саме вони мають зробити, щоб успішно підготувати звіт про витрати. В іншому разі, ви можете відкласти перевірку на відповідність політикам та заощадити час, перевіряючи політики лише наприкінці, під час надання до робочого циклу.
