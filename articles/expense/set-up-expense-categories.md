---
title: Налаштування категорій витрат
description: У цьому розділі наведено відомості про налаштування категорій витрат і спільних категорій для звітів про витрати.
author: suvaidya
manager: Annbe
ms.date: 10/01/2020
ms.topic: article
ms.service: project-operations
ms.reviewer: kfend
ms.author: suvaidya
ms.openlocfilehash: 1589cf82626e744d35f31fef8e8437a5ad71360d
ms.sourcegitcommit: fa32b1893286f20271fa4ec4be8fc68bd135f53c
ms.translationtype: HT
ms.contentlocale: uk-UA
ms.lasthandoff: 02/15/2021
ms.locfileid: "5276148"
---
# <a name="set-up-expense-categories"></a>Налаштування категорій витрат

_**Застосовується до:** Project Operations для сценаріїв на основі ресурсів і відсутності запасів_

Коли співробітники створюють звіти про витрати, кожні записані витрати мають бути зв’язані з категорією витрат. Категорії витрат створюються на основі спільних категорій, які можна спільно використовувати в межах юридичних осіб організації. Залежно від визначення вашої організації ці категорії витрат можна також спільно використовувати в інших областях. Згідно з визначенням організації та рекомендаціями робочої групи з упровадження, необхідно визначити, чи будуть категорії, що використовуються в керуванні витратами, використовуватися лише для керування витратами чи також і в інших областях.

> [!NOTE]
> Ці категорії можна спільно використовувати для керування проектами й бухгалтерського обліку в поєднанні з керуванням витратами, а також для керування проектами й бухгалтерського обліку в поєднанні з виробництвом. Однак їх не можна спільно використовувати для керування витратами й виробництва.

Перш ніж розпочати процес налаштування, для кожної категорії витрат слід прийняти зазначені нижче рішення.

- Що це за категорія витрат? Наприклад, це можуть бути категорії для перельотів, готелів або пробігу.
- Чи можна використовувати цю категорію витрат також у керуванні проектами й бухгалтерському обліку? Якщо так, також слід прийняти зазначені нижче рішення.

    - Які витратні рахунки використовуватимуться для зазначених нижче витрат?

        - Вартість
        - Розподіл заробітної плати
        - WIP – значення вартості
        - Вартість – товар
        - WIP – значення вартості – товар
        - Нараховані збитки
        - WIP – нараховані збитки

    - Які дохідні рахунки використовуватимуться для таких джерел доходу?

        - Дохід із рахунками-фактурами
        - Нарахований дохід – значення збуту
        - WP – значення збуту
        - Нарахований дохід – виробництво
        - WIP – виробництво
        - Нарахований дохід – прибуток
        - WIP – прибуток
        - Нарахований дохід – передплата
        - WIP – передплата

- Що це за тип витрат?
- Яким є стандартний спосіб оплати для цієї категорії витрат?
- Чи слід деталізувати витрати в цій категорії витрат?
- Яким є основний стандартний рахунок для цієї категорії витрат?
- Що таке стандартна група за податком із продажу товару для цієї категорії витрат?
- Чи допускаються додаткові способи оплати для цієї категорії витрат? Якщо так, то які?
- Чи існують підкатегорії в цій категорії витрат? Якщо підкатегорії є, також слід прийняти зазначені нижче рішення.

    - Чи якісь підкатегорії виключено з податкового відшкодування?
    - Яка група за податком із продажу товару цих підкатегорій?


[!INCLUDE[footer-include](../includes/footer-banner.md)]