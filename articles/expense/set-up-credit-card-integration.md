---
title: Налаштування інтеграції кредитних карток
description: У цьому розділі описано, як імпортувати та обслуговувати операції із кредитними картками, пов'язані з витратами.
author: suvaidya
manager: AnnBe
ms.date: 09/23/2020
ms.topic: article
ms.prod: ''
ms.service: project-operations
ms.search.form: ''
audience: Application User
ms.reviewer: kfend
ms.search.scope: ''
ms.search.region: ''
ms.author: shylaw
ms.search.validFrom: ''
ms.dyn365.ops.version: ''
ms.openlocfilehash: e0004f9096ea8a03745dbfce35fe0d32d3d707f6
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: uk-UA
ms.lasthandoff: 10/28/2020
ms.locfileid: "4120883"
---
# <a name="set-up-credit-card-integration"></a>Налаштування інтеграції кредитних карток

_**Застосовується до:** Project Operations для сценаріїв на основі ресурсів і відсутності запасів, полегшене розгортання: угоди та виставлення рахунків-проформ_

Ви можете налаштувати автоматичний імпорт операцій із кредитними картками, пов’язаних із витратами, згідно з повторюваним розкладом. Крім того, операції можна імпортувати вручну, коли виникає така потреба. Операції із кредитними картками імпортуються за допомогою сутності даних «Операції із кредитними картками».

## <a name="import-credit-card-transactions"></a>Імпорт операцій з кредитними картками

1. На сторінці **Операції із кредитними картками** виберіть **Імпортувати операції**. Якщо ви відкриваєте керування даними вперше, система повинна буде оновити список сутностей даних, перш ніж ви зможете продовжити роботу.
2. У полі **Ім’я** введіть унікальний опис для завдання імпорту.
3. У полі **Формат даних джерела** виберіть формат файлу, в якому містяться операції із кредитною карткою, які потрібно імпортувати.
4. Виберіть **Передати**, а потім знайдіть і виберіть файл для імпорту.
5. Після того, як файл буде передано, перевірте зіставлення файлу з операціями кредитних карток та стовпців сутності даних Операції з кредитними картками, вибравши посилання **Переглянути зіставлення** на плитці. Якщо є помилки зіставлення або якщо потрібно змінити зіставлення, змініть зіставлення на вкладці **Відображення зіставлень** або на вкладці **Відомості про зіставлення**.
6. Щоб автоматизувати операції з кредитною карткою, виберіть **Створити повторюване завдання для даних**. Потім ви зможете задати повторення, яке визначатиме частоту імпортування операцій з кредитними картками. Коли налаштування буде завершено, натисніть **OK**.
7. Щоб імпортувати вибраний файл просто зараз, виберіть **Імпортувати**.
8. Якщо під час імпортування виникають помилки, ви можете переглянути журнал виконання або проміжні дані, щоб знайти помилки, які необхідно виправити для забезпечення успішного імпортування.

> [!NOTE]
> Якщо потрібно імпортувати більше одного формату файлів, слід створити окремі завдання імпорту для кожного типу файлу.

## <a name="reassign-the-credit-card-transactions-for-terminated-employees"></a>Перепризначення операцій із кредитними картками працівників, яких було звільнено

Коли запис працівника припиняє дію, запис працівника у службі доменів Active Directory (AD DS) вимикається. Однак, можуть лишатися активні операції з кредитною карткою, які все ще мають бути віднесені до витрат та відшкодовані. На сторінці **Операції з кредитними картками** ви можете повторно призначити працівника для будь-якої операції з кредитною карткою, для якої зв'язаний працівник більш недоступний.

Виберіть одну або кілька операцій з кредитними картками, а потім виберіть **Перепризначити операції**. Потім можна вибрати іншого працівника, якому слід призначити операції з кредитною карткою. Після того, як операції з кредитними картками буде повторно призначено, їх можна вибрати для звіту про витрати та сплатити, використовуючи звичайний процес відшкодування звітів про витрати.
