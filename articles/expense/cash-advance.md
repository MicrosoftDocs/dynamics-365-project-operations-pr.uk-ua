---
title: Готівковий аванс
description: У цьому розділі наведено відомості про готівкові аванси.
author: suvaidya
manager: AnnBe
ms.date: 10/01/2020
ms.topic: article
ms.service: dynamics-365-customerservice
ms.reviewer: kfend
ms.author: suvaidya
ms.dyn365.ops.version: ''
ms.search.validFrom: 2020-10-01
ms.openlocfilehash: 209fe0b8a79b2c0689c458c423664cb292da249b
ms.sourcegitcommit: 56c42d7f5995a674426a1c2a81bae897dceb391c
ms.translationtype: HT
ms.contentlocale: uk-UA
ms.lasthandoff: 10/01/2020
ms.locfileid: "3908708"
---
# <a name="cash-advance"></a>Готівковий аванс

_**Застосовується до:** Project Operations для сценаріїв на основі ресурсів і відсутності запасів_

Готівкові аванси дозволяють працівникам запозичити гроші в компанії, перш ніж їм доведеться оплачувати будь-які витрати. Після того, як заявку на готівковий аванс буде затверджено та оплачено, працівник зможе використовувати ці гроші на бізнес-витрати,які можуть виникнути. 

## <a name="create-and-submit-a-cash-advance-request"></a>Створення та подання запиту на готівковий аванс

1. У розділі **Мої витрати** виберіть **Готівкові аванси** > **Створити**, щоб створити новий готівковий аванс. 
2. На сторінці **Новий запит на готівковий аванс** введіть ціль витрати й виберіть розташування, де відбуватиметься ця витрата.
3. Уведіть суму та грошову одиницю для запиту, а тоді виберіть **Зберегти**. 
4. Коли ви будете готові подати запит на отримання готівкового авансу, на сторінці **Запит готівкового авансу** виберіть **Робочий цикл** > **Подати**.

## <a name="modify-a-cash-advance-request"></a>Редагування запиту готівкового авансу

Ви можете змінити запит готівкового авансу, якщо його не було надіслано для затвердження.

1. У розділі **Мої витрати: Готівкові аванси** знайдіть і виберіть готівковий аванс, який необхідно відредагувати.
2. Виберіть **Редагувати**, а потім внесіть необхідні зміни в запит готівкового авансу. 
3. Виберіть **Зберегти й закрити**.


## <a name="view-cash-advance-requests"></a>Перегляд запитів готівкових авансів
Список усіх готівкових авансів, що перебувають у стані чернетки, подані, розглядаються або сплачені, ви можете переглянути у розділі **Мої витрати: Готівкові аванси**. 

## <a name="approve-cash-advance-requests"></a>Затвердження запитів готівкових авансів

Керівники або користувачі, налаштовані в робочому циклі як затверджувачі, зможуть затверджувати готівкові аванси, що подані їм на розгляд. 

1. Щоб затвердити готівковий аванс, у розділі **Обробка готівкових авансів** виберіть **Готівкові аванси, що я маю розглянути**.
2. Виберіть готівковий аванс, який необхідно розглянути, а тоді виберіть **Затвердити**.  

## <a name="pay-cash-advances"></a>Виплата готівкових авансів 
Наведена нижче процедура зазвичай виконується бухгалтером або користувачем, котрий має дозволи бухгалтера.

1. Щоб опублікувати затверджені готівкові аванси, виберіть **Затверджені готівкові аванси**, а потім виберіть **Сплатити та передати**.  
2. Уведіть відомості журналу для цих готівкових авансів, а потім виберіть **ОК**. 

## <a name="submit-an-expense-report-against-a-paid-cash-advance"></a>Надсилання звіту про витрати для сплаченого готівкового авансу 

Під час створення та надсилання звіту про витрати для вже отриманого вами готівкового авансу витрати будуть автоматично скориговані відповідно до цього авансу. Якщо сума готівкового авансу більша за витрачену суму, ви повинні повернути різницю компанії, використовуючи категорію витрат **Повернення готівки**. Якщо виплачений компанією грошовий аванс менший за витрачену вами суму, компанія повинна відшкодувати вам різницю. 

### <a name="example"></a>Приклад
Ви плануєте поїздку на конференцію із Сіетла до Нью-Йорка. Ви створюєте запит готівкового авансу на 3000,00 доларів США, оскільки ви приблизно оцінили вартість вхідного квитка для конференції, авіаквитків, готелю, харчування та таксі у цю суму. Ви не отримаєте грошей, доки ваш керівник не затвердить цей запит. Після затвердження керівником запитаний вами готівковий аванс сплачується у вигляді 3000,00 доларів США, що надходять на ваш рахунок у банку. Потім ви берете участь у конференції. Після завершення подорожі виявляється, що загальні витрати склали тільки 2790,00 доларів США. Виберіть **Готівка** в полі **Спосіб оплати** та надішліть витрату 2790,00 доларів США. Надіслана вами сума витрати автоматично коригується відповідно до наданого вам готівкового авансу в 3000,00 доларів США. Тепер ви винні компанії різницю 210,00 доларів США (3000,00-2790,00), яку ви можете повернути компанії, вибравши категорію витрати **Повернення готівки**. 
