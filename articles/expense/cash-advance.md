---
title: Готівковий аванс
description: У цьому розділі наведено відомості про готівкові аванси.
author: suvaidya
ms.date: 03/25/2021
ms.topic: article
ms.reviewer: kfend
ms.author: suvaidya
ms.dyn365.ops.version: ''
ms.search.validFrom: 2020-10-01
ms.openlocfilehash: c610fdda8f337e0c16fe5010770aca678201c328
ms.sourcegitcommit: 40f68387f594180af64a5e5c748b6efa188bd300
ms.translationtype: HT
ms.contentlocale: uk-UA
ms.lasthandoff: 05/10/2021
ms.locfileid: "6002171"
---
# <a name="cash-advance"></a>Готівковий аванс

_**Застосовується до:** Project Operations для сценаріїв на основі ресурсів і відсутності запасів_

Готівкові аванси дозволяють працівникам запозичити гроші в компанії, перш ніж їм доведеться оплачувати будь-які витрати. Після того, як заявку на готівковий аванс буде затверджено та оплачено, працівник зможе використовувати ці гроші на бізнес-витрати,які можуть виникнути. 

## <a name="create-and-submit-a-cash-advance-request"></a>Створення та подання запиту на готівковий аванс
Щоб створити новий готівковий аванс і надіслати запит на отримання готівкового авансу, виконайте такі дії: 

1. У розділі **Мої витрати** натисніть **Готівковий аванс** > **Створити**. 
2. На сторінці **Новий запит на готівковий аванс** введіть ціль витрати й виберіть розташування, де відбуватиметься ця витрата.
3. Уведіть суму та грошову одиницю для запиту, а тоді виберіть **Зберегти**. 
4. Коли ви будете готові подати запит на отримання готівкового авансу, на сторінці **Запит готівкового авансу** виберіть **Робочий цикл** > **Подати**.

## <a name="modify-a-cash-advance-request"></a>Редагування запиту готівкового авансу

Ви можете змінити запит готівкового авансу, якщо його не було надіслано для затвердження.

1. У розділі **Мої витрати: Готівкові аванси** знайдіть і виберіть готівковий аванс, який потрібно змінити.
2. Виберіть **Редагувати**, а потім внесіть необхідні зміни в запит готівкового авансу. 
3. Виберіть **Зберегти й закрити**.


## <a name="view-cash-advance-requests"></a>Перегляд запитів готівкових авансів
Список усіх готівкових авансів, що перебувають у стані чернетки, подані, розглядаються або сплачені, ви можете переглянути у розділі **Мої витрати: Готівкові аванси**. 

## <a name="approve-cash-advance-requests"></a>Затвердження запитів готівкових авансів

Керівники або користувачі, налаштовані в робочому циклі як затверджувачі, зможуть затверджувати готівкові аванси, що подані їм на розгляд. 

1. Щоб затвердити готівковий аванс, у розділі **Обробка готівкових авансів** виберіть **Готівкові аванси, що я маю розглянути**.
2. Виберіть готівковий аванс, який необхідно розглянути, а тоді виберіть **Затвердити**.  

## <a name="pay-cash-advances"></a>Виплата готівкових авансів 
Наведена нижче процедура зазвичай виконується бухгалтером або користувачем, котрий має дозволи бухгалтера.

1. Щоб опублікувати затверджені готівкові аванси, виберіть **Затверджені готівкові аванси**, а потім виберіть **Сплатити та передати**.  
2. Уведіть відомості журналу для цих готівкових авансів, а потім виберіть **ОК**. 

## <a name="submit-an-expense-report-against-a-paid-cash-advance"></a>Надсилання звіту про витрати для сплаченого готівкового авансу 

Під час створення та надсилання звіту про витрати на отримання вже отриманих грошових авансів витрати будуть автоматично скориговані відносно цього авансу. Якщо сума готівкового авансу більша за витрачену суму, ви повинні повернути різницю компанії, використовуючи категорію витрат **Повернення готівки**. Якщо грошовий аванс, оплачений компанією, менше, ніж сума, яку ви витратили, компанія має відшкодувати вам сальдо. 

### <a name="select-cash-advances-that-apply-to-your-expenses"></a>Виберіть грошові аванси, які застосовуються до ваших витрат
До надсилання звіту про витрати ви можете вибрати грошовий аванс, який відповідає транзакціям витрат у звіті. Щоб користуватися цією функцією необхідно увімкнути зазначені далі дві функції в робочій області **Керування функціями**.

  - Переосмислені звіти про витрати
  - Спроможність зіставляти грошові аванси з рядками витрат
 
 Коли ці функції увімкнуто:
 
  - Ви можете додати один грошовий аванс або більше до кожного рядка витрат.
  - Доступний залишок грошового авансу видно в реальному часі при збереженні звіту про витрати. Це дозволяє вам одночасно обробляти транзакції витрат і транзакції повернення грошових коштів.
  - Ви можете вибрати кілька грошових авансів для однієї транзакції витрат.
  - Дані узгодження грошових авансів доступні способом застосування запиту. 
 
Якщо ви не користуєтеся цими функціями, функціональність залишатиметься однією й тією самою, при цьому наявні грошові аванси будуть автоматично зменшуватися при надсиланні витрат.

### <a name="example"></a>Приклад 
Ви плануєте подорож із Сіетла в Нью-Йорк на конференцію. Ви створюєте запит на отримання грошового авансу 3000,00 USD на основі орієнтовної вартості квитків на конференцію, рейсів, готелю, харчування і таксі. Вам не заплатять, поки ваш менеджер не схвалить цей запит. Після затвердження керівником запитаний вами готівковий аванс сплачується у вигляді 3000,00 доларів США, що надходять на ваш рахунок у банку. Потім ви берете участь у конференції. Після завершення подорожі виявляється, що загальні витрати склали тільки 2790,00 доларів США. Натисніть **Готівка** в полі **Спосіб оплати** і надішліть ваші витрати на суму 2790,00 USD. Надіслана вами сума витрати автоматично коригується відповідно до наданого вам готівкового авансу в 3000,00 доларів США. Тепер ви можете мати баланс 210,00 USD (3000,00 – 2790,00), який можна повернути компанії за допомогою категорії витрат **Повернення готівки**.



[!INCLUDE[footer-include](../includes/footer-banner.md)]
